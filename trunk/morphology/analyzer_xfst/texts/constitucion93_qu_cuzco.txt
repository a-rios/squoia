PERÚ SUYU HATUN KAMAY PIRWA 1993
<br>
MAST'ARISQA 29 P'UNCHAY PUQUY RAYMI 1993 WATAPI
<br>
Runaqa runa kayninraykun mana paqarimusqanmanta pacha sapallan kawsayta
atinchu, ichaqa kawsaynin qallarisqanmanta pacha manan mana allinman nitaq
sinchi allinman apasqachu, ichaqa runa masinwan kawsasqan rayku atinmi
yupanchakuyta.
<br>
Runaqa unay pachamantañan yachan mana ñawpa kamachikunallawan kawsay
atiyninta, sapan kaspapas nitaq runawasinwan huñusqapas, chayrayku huq
kamachikunata kamakun, allin hunt'asqa kawsayninchispaq, chay
kamachikunaqa qilqa kamachi pirwapin.
<br>
Runakunamanmi suyu apusimi kamachiykunaqa lla supi runakunapaq, ichaqa
chay willayqa manan ratinkanchu yachayninta nitaq kikin runaq
ukhuchakuyninpas, kamachiyman tukuspa huñusqa runamasinwan
kawsayninpaq.
<br>
Atin Suyu Hatun Kamay Pirwa runakunaman yachachiyta llapan suyuntinman
ama mayqinnintapas t'aqaspa, yachayqa kanan qilqaypipas hinaspa simi
rimaypipas; qallarispa, sapanka runaq allawkankunawan hinaspa runamasinwan
huñunakuypi kawsaninmantapas, chaymantataq Hatun Kamay Pirwa
rantinkaykunata.
<br>
Astawanmi kay yachachiyqa ruwakunan, suyupi askha runanchiskuna mana
suyuq kawsayninpi kasqanku rayku, runa simi rimaq kasqanku raykupas, mana
qilqaq yachaq ñawsa qilqa runasimipi kasqanku rayku.
<br>
Ichaqa manan pasaq kawsayninchispi chayllapaschu llaqtanchispi qukun,
kallantaqmi mana yachaq chaymantapas kallantaqmi suku kamachiykuna mana
riqsiqpas; chayraykun raqch'a kayman, q'utuyman, usuriyman hinaspa
sumayman.
<br>
Unanchaykun, mana kamachiy yuyay ch'iqmisqa kananta, kamachiy yuyay
ch'iqmiqa kikin runa ch'iqmiymi yuyan "yuyayniyuq wakata hina"Chayraykun
kamachiykuna hinaspa suyunchis kawsananku yachaypi, allawkapi hinaspa
paqtaypi.
<br>
Kay yachayqa ancha chaniyuqmi, manan huq yachaykunawan pantasqachu
kanan. Llapanchismi yachanchis "Suyuqa munayniyuqmi" manañan astawanpas
llaqtanchis mana qilqaq ñawsakuna kanañachu ñawpaq kawsaypi hina, chaymi
khunanqa kamachiykuna runasimipi willasqa kanan, runasimipi khayna
qhawaypipas.
<br>
Runasimi rimaq llaqtanchispi runakunaqa, manan hayk'aqpas kamachiykunata
allinta hunt'ankumanchu nitaq allawkankuta mañakuyta atinkumantaqchu,
sichus rimayninpi mana riqsichisqachu chay kamachiykunata kan chayqa.
Astawanmi chay yachayqa kanan khunan kawsayninchispi chaywan
yanapakunankupaq, ñak'ariq wakcha kayninchismanta lluqsinanchispaq .
<br>
"Direccción Nacional de asuntos jurídicos" nisqa Hach'awanqu Paqtay Hatun
Wasi qhawaq yanapasqa, kay Hatun Kamay Pirwataqa runasimipi mast'arishan,
kay sananchispa simi saqiwasqanchiswanmi, Tawantinsuyu llaqtanchis apakuran
yuyaywan hinaspa paqtachaywan chaymi khunankama sumaq rikusqa hatun
llut'akuna, tiqsimuyupi Runakunaq utispa qhawanata.
<br>
Chayraykun llapan runasimi rimaqkunaqpa hinaspa Qhiswa Simi Hamut'ana
Kuraq Suntur- Lima K'iti sutinkupi añaychakuyku Hatun Rimana Wasipika
Kamachiqninta Wiraqucha Luis Gonzales Posada, paymi kay Hatun Kamay
Pirwata, llaqtanchis kikin kayninman kutinanpaq llank'api kallpawan
mast'arikunapaq yanapasqanmanta.
<br>
Lima, Hatun Puquy killapi, 2008 watapi.
<br>
Noemí Vizcardo Rozas.
Hatun Rimana Wasipi Runasimi T'iqraq- Kutichiq
Hatun Qullana AMLQRL-Lima K'iti.
<br>
ÑAWPAQ RIMAYKUY:
CONGRESO CONSTITUYENTE DEMOCRÁTICO NISQA, KAMAQ
TAYTANCHISMANTA MAÑAKUSPA, PERÚ LLAQTAQ
KAMACHIKUSQANTA KASUKUSPA, HINALLATAQ SUYUNCHISPI
ÑAWPAQ MACHULANCHISKUNAQ ÑAK'ARIKUSQANTA YUYARISPA,
KAY HATUN KAMAY PIRWATA QUYTA MUNAN.
<br>
PERU SUYUQ HATUN KAMAY PIRWA
<br>
I UMALLI
<br>
RUNAQKUNAQ ASWAN ALLAWKAN HUNT'ANANKUNANMANTA
<br>
1º Phatmi. Runakunaq amachaynin hinaspa yupaychayninmi suyuq
hinaspa llaqta runaq qullananmi kanan.
<br>
2º Phatmi. Kaykunan runaq allawkanmi kan:
<br>
1. Kawsayman, sutiyuq kayman, k'apaq kikinniyuq kayninman, yuyayninpi
yachasqanman kurkun rikuyninman chaymantapas qispisqa
wiñayninman allin kawsayninpaq. Manaraq paqarimuqpas, paqarikuq
hinan, imapas paypa allin kayninman sayapayuqpiqa.
<br>
2. Lluypas kasqan chaniyuq kayman, kay Hatun Kamay Pirwa
ñawpanpiqa. Manan pipas t'aqasqa kanmanchu paqariynin rayku, sanan
raykupas, qhari kaynin raykupas, warmi kaynin raykupas, huq niray
yuyayniyuq raykupas, rimaynin raykupas, iñiynin raykupas, qulqin
raykupas utaq kawsaynin huq niray kasqan raykupas.
<br>
3. Ñaraq sapan, huq runamasinwan huñunasqa, ima munasqanpi
qispisqa yuyayniyuq kayman, qispisqa uñiymanpas. Manan pipas
qatiqachasqa kanmanchu hamut'aynin raykupas, iñiynin raykupas.
<br>
4. Lliw Qispisqan kanchis imapas munasqanchisman hina yachanapaq,
ima rimanapaqpas; ima hamut'aypaqpas, yuyayninchis
uyarichikunanchispaqpas hinaspapas rimaspa yachasqanchis
mast'arikunanpaq qilqapipas, hinallataq rimaspapas, mana piqpa
simimanta muchuspa, mana p'inqakusqa, ichaqa kamachiypi
kamachikusqanman hina.
Ima rimaspa, qilqaspa pirwapi q'umallikuykunapas, tukuy mana kay
hatun kamachiykunawan tupaqqa, hucha hinan qhawachikun paqtachay
qilqapi "Código Penal" nisqapi. Ayllu runa Paqtachana Hatun
Wasipitaqmi paqtachasqa kanan.
Huchan llapa runaq rimayninkuna tatichiyqa rimay wasikuna wisq'ay,
chaymantapas qispisqa muyuq willariykuna hark'ay. Allawkan kan
willakuypaq hinaspa rimaypaq.
<br>
5. Mana imata willasqa llaqta kamayuq wasikunaman achhuyuspa ima
yachay munasqanta mañakuyman, hinaspa chaskiyman tapusqanman
hina munasqan willakuyta mana imapaq kasqanta willakuspa.
Sapaqchakunmi ichaqa runaq sapaq kawsayninmanta willakuytaqa
hinallataqmi manan willankumanchu llaqtaq kawsaynin waqaychasqata.
Qulqi Marka Wasi pakapin runaq qulqinta waqaychananpaq ichaqa
uqarikunmani paqtay kamayuq qilqa kamachiwan utaq, llaqtaq
amachaqin utaq Rimana Wasipi apullikunaq apusimi kamachiyman hina.
<br>
6. "Servicios informáticos computarizados" nisqa qhipu qilqakuna
riqsinanman, ichaqa manan sapaqchasqa kawsayninmanta pipas
haywanmanchu willayta sapan hinaspa runaq ñat'i kawsayninmanta nitaq
aylluntapas.
<br>
7. Sumayman hinaspa allin chaninyuq, ñaraq sapan runaq ñat'i
kawsayman utaq ayllu kaykunamantapas, kikin wankiyuq kaymanpas.
Sichus mana chaninta huq runamanta rimakunman may willakuykunapi
chayqa, kanmi runaq allawkan chay rimaykuna allchanankupaq mana
qulqi chaninmanta, kasqanpacha willasqaman hina ichaqa kamachiypa
hunt'achayman hina.
<br>
8. Munanyninchismanta, ima yuyay, imayachay, ima kay, sumaq kay
kamaqpaqpas, llut'aypaqpas, yachay tarpuymanpas, kamaypaqpas.
Suyun chay kaniymantaqa yanapanan chay yachaykunananta lliwman
riqsichinankupaq.
<br>
9. Manan pipas mana runaq siminmanta wasin ukhuman kallpachakuspa
haykuyta atinmanchu. Nitaq pipas t'aqwikunmanchu mana hatun
paqtachay kamayuqpa kamachiyninwanqa. Mayninpiqa runaq
kawsananpaq utaq ch'iki qankan apusimikuna kanmi.
<br>
10. Mana pipas qhawananmanchu nitaq ñawinchanmanchu pakapi
hinaspa ch'ikipi willayninkunata hinaspa sapaqchasqa qilqakunatas.
Willakuykuna, "telecomunicaciones" utaq "instrumentos" nisqakunatas
atikunmanmi kichayta, qichuyta utaq hark'ayta paqtachaq kamayuq
kamachikuyllanpi, Ichaqa kamachiypa ratinkayninpi. Wakin mana t'awina
kaykuna ruwayninchisqa sich'us qatachay kamachiypi t'aqwikunan
chayqa pakapin kanan.
Sapanchasqa qilqa rap'akuna ch'ankaywan hap'isqaqa, manan kamachiy
ruwaqpiqa kasusqachu kanku.
Ima qilqakunapas, qulqi yupana qilqa ra'pakunapas, chaymanta
kawsaykunamanta qilqakunapas atinkun paqtachaypi qhawanankupaq,
Ichaqa kamachiyman hinallapuni. Chay ruwaykunapiqa manan
kanmanchu hurquy utaq qichuy, Ichaqa kanmantaqmi paqtachiy
kamachiypiqa.
<br>
11. Akllariyta maypipas kawsayninchispi tiyayninchista, suyunintinpi
munayninchisman purikuyninchista, lluqsinanchista utaq
haykuyninchistapas, Ichaqa manan atinchischu mana qhali kaspaqa utaq
paqtachay kamachisqanpi utaq hawa llaqtaq paqtachay
kamachikuqtinpas.
<br>
12. Thak sunqu mana maqanakunatin huñunakuyman. Sapanchasqa
wasikunapi utaq runaman kichasqa huñunakuykunapi mana llaqta
kamachiqpa siminta mañakuspa. Ichaqa qhatukunapi utaq k'ikllukunapi
huñunakuypaqqa ñawpaq ñiqintaraqmi llaqta kamachiqkunapa siminta
mañakuna. Hark'akuwasunmanqa huñunakuyninchis sichus mana
allinkunaman tanqayta atiqtin utaq mana allin khali runawan
tupananchista
chay huñunakuytaqa mana allin kaqtintaq utaq runaq mana qhali kaqtin
aman tupananchispaq.
<br>
13. Manan piqpa siminmanta muchuspa tukuy sumaq allin ruwaykunapaq
huñunakuyman "fundaciones" nisqakuna ruwaypaq hinaspapas,
runapura huñunakuypiqa llank'ananku mana ima qulqimanta
kamachiyllapipuni. Manan chay huñuykunataqa ima ruwaywanpas
qulluchiyta atinkuchu.
<br>
14. Allin kay ruwanakuna hunt'aypaq kamachi rimanakuyman, ichaqa
manan kanmanchu mana allin kamachiypi.
<br>
15. Mana pipas kark'asqan llank'ayninchisman, kamachiyman hina.
<br>
16. Ima kayniyuqpaqpas kanapaq, hinallataq suti ayllunchis wañuqtin
kaynin chaskiq.
<br>
17. Ña sapanchisña, ña aylluchakuspaña llaqta suyunchispa suyu
kawsayninpi, musikuy kawsayman, ayllu kawsayman, yachaq tarpuq
kawsayman. Runakunaq paqtayninmi, kamachiyman hina akllayman
hinaspa akllasqa kayman, akllasqanta hurquyman utaq musuq
kamachiykuna huñuy rimaypi yuyayukuspa kamachiy kanapaq qilqa
churayta hinaspa "referendum" nisqatapas mañakuyta.
<br>
18. Sunqu ukhupi munayninchista, hamut'ayninchista iñiytapas
hap'ikunanchista, pakaspa llank'aynichispi ima rikusqanchistapas.
<br>
19. Runa ayllu kawsayninman hinaspa yachayninkuman hina. Suyuqa
riqsinmi hinaspa amachaqin llapa ayllu runakunata kinaspa
yachayninkunatapas.
Perú suyu runaq allawkanmi kikin ayllupa siminpi rimayninman, hinaspa
mana simin yachaq kamayuqkunaqa uyarinan huq t'ikraq rantinpi
rimasqanta. Hawa llaqtamanta kamayuqkuna wakaqtin ima willaymanpas
kikin allawkayuqmi kallankutaq.
<br>
20. Ñaraq sapanchis, ñaraq aylluchasqa, qilqapi ima munasqanchis
mañakuy. Hinallataq qilqasqa mañakuyninchista apusimi kamachikuq
p'unchaykuna ukhupi kutichikuy chaskikuyman.
Awqanakunaq Kallpakunapaq hinaspa T'ukriy Kamayuqpaqpas ima
mañakuypas kanchu, ichaqa atinkun sapanka ch'ulla runa hina
mañakuytaqa.
<br>
21. Llaqta kamayuq kayman. Manan pipas llaqta kamayuq kayninta
qichunmanchu: Nitaqmi pipas llaqtanmantaqa t'iranmanchu. Manataqmi
pipas hark'anmanchu "pasaporte" nisqa qilqa mañakuynintaqa
nitaq mawk'a kaqtin huq musuq hurqunanpaqpas suyunchis ukhupipas
huq suyu llaqtakunapipas.
<br>
22. Thak hinaspa llakhi kawsayman, sumaq q'uchirikuyninman hinaspa
llank'ayta tukuspa samanaman, hinaspapas allin kawsay ukhupi llapan
kawsaynin wiñarichinanpaq.
<br>
23. Kutipakunanpaq.
<br>
24. Qispiypi, waqayqasqapi kawsayman, ima. Chayraykun:
a. Manan pipas ruwanmanchu mana kamachiy kamachisqanta, nitaqmi
hark'asqantaqa
b. Manan piqpa qispiyninpas q'istisqa kanmanchu, ichaqa kamachiy
kaypiqa atikunmi. Manan mitma runa kay kanmanchu, hinallataqmi manan
pipas saruchasqa llank'ayman churasqa kanmanchu imayna kayninpipas.
c. Manan pipas sankhay wasipi wisq'asqa kanmanchu mana
kayninmantaqa. Kay kamachikuyqa mana chaniyuqmi sichus tayta utaq
mama kayninta qunqaspa mana churin uywaq tayta mamapaqqa.
d. Manan pipas paqtachasqa kanmanchu nitaq hayratasqa kanmanchu
ima ruwasqanmantapas, manaraq kay ruwasqan mana ruwana hina
qilqa kamachipi churasqa kashantinqa.
e. Paqtachakuq Kamayuq huchata taripakuyninkamaqa lliwpas llup'an
kanchis..
f. Manan pipas qispisqa kawsayninpas tatichikunmanchu mana
Paqtachakuy Kamayuqpa siminmantaqa utaq t'uyriq Kamayuq
siminmantaqa, ichaqa hap'isqa kanamanmi sischus huchallikushaqtin
tarisqa Kankan chayqa. Chay hap'isqaqa huq tuta huq p'unchay ukhupin
paqtachakuy kamayuqpa qayllanman pusasqa kanan. Karumanta
hamuqkunatataq puriypa hunt'akunan ukhullapi, Paqtay Kamayuqpa
qayllanman pusakunan.
Kay hunt'ana p'unchaykunaqa manan "terrorismo, "espionaje" hinaspa
"tráfico de drogas" nisqamanpas allpanchu.
Chhayna kaqtinqa wallawakunaqa piqpa qispisqa kaynintapas
watankumanmi chunka pisqayuq p'unchaykama. Chaynapiqa
hinallamanmi Llaqta Amachaqi wasiman hinaspapas Paqtay
Kamayuqmanpas, atispa chay kikin hucha qhawariy qallariyta manaraq
chunka pisqayuq p'unchay hunt'akusaqtinpas.
g. Manan pipas wisq'asqa kaqtin runamansinwan rimaypaq hark'asqa
kanmanchu, ichaqa hucha sut'inchakunanpaqqa atikunmi, hinaspa
paqtaymi chay runawan rimay hark'akuytaqa kamachi kamachiypi kaqtin.
Ichaqa Paqtachay Kamayuqmi chay wisq'aymantaqa qilqapi willanan,
mana qipallichispa chayachispa, maypi hap'isqa kasqanman.
h. Manan mayqin runapas q'aqchasqa yuyayninpi utaq kurpunpi
ñak'arisqa kanmanchu, hinaspapas manan p'anankumanchu nitaq
ullpuchisqa kanmanchu. "Examen médico" nisqata mayqinpas hanpi
kamayuqman chay hap'isqa runa qhawananpaq mañakuyta atin. Manan
chaninchakunchu pipas chaqmasqa utaq maqasqa rimariykunata
kacharin chayqa. Sichus pipas chaynata ruwaqtin chayqa kamachiypa
willayninman hina huchakuq kapunman.
<br>
3º Phatmi. Kay "capítulo" nisqapi paqtay yupayqa manan Hatun Kamay
Pirwa kamachiykunataqa qunqanchu, hinaspa sumaq runa kawsaynipaq
huq kamachiykunatapas qunqanchu, utaq llaqtaq kamachiyninpas
kallantaq, "Estado democrático de derecho" hinaspa "forma Republicana
de Gobierno" nisqa kayninman hina.
<br>
II UMALLI
<br>
RUNA KAWSAY ALLAWKAKUNAMANTA HINASPA MUSIKUYKUNAMANTA
<br>
4º Phatmi. Ayllu hinaspa suyun sayapakun aswantaqa irqinkunaman,
q'aqukunaman, mamakunaman hinaspa wikch'usqa machukunamanpas.
Chaymantapas kikin suti ayllupi kawsaytan qhawan hinaspapas runa
sawaymanpas sayapakunmi. Sawasqakunata riqsispa llaqta kusa
kawsayninpaq aswan kallpayuq kayninta.
Imayna saway, t'aqanakuy, karunchakuy hinaspa wisq'iypas qilqa
kamachiymi qilqasqa.
<br>
5º Phatmi. Lliw mana sawasqa warmiqhariq pasaq tiyaykuyninta, ichaqa
mana ima saway hark'ayniyuqqa, qilqa kamachi kusqanman hina ima
kayninkupas, kuska kayniyuqmi kanku, imayna kasqanman hinaspa kaki
kanchayuqmi kanku.
<br>
6º Phatmi. Suyuntinpi kamayuqkunaq qhawaspa ruwayninmi yanapay
allin chiqaq yuyaywan mamatayta kanapaq. Hinaspa riqsinmi kikin
aylluq allawkanta hinaspa kawsaynintapas. Hinapin suyuqa waqaychan
yachaykunata hinaspa llapan yachaykunaman haykunankupaqpas,
ichaqa mana kawsayninku hinaspa qhali kayninku sarunchasqa kanapaq.
Lliw mamataytamamapas churiyasqankutaqa, allintan mikhuchinankupas,
p'achachinankupas, yachay wasiman yachaq kachanankupas, allin
Kawsay apachinankupas. Chhaynallataqmi lliw wawachurinkupas
mamataytataqa allinta qhawarinanku.
Lliw wawachurikunapas kasqan chaniyuqmi taytamamankuq ñawpanpiqa
kanku. Amatasqan, ima kikinchay ima qilqapipas taytamamaq sawasqa
mana sawasqa kaninta, hinallataq churiwawankunaq mit'asanan
churaytapas.
<br>
7º Phatmi. Llapanmi allawkakuq kan qhali kawsayman, kikin
aylluntinpaqpas suyunkupaqpas, allin qhali kayninpiqa, amachasqan.
Onkuq kaspa mana pay kikinmanta kawsay atipaqqa, runa kasqan rayku
allinta qhawarina. Kamachiypaq mamachakunmi qhawarinan,
hanpichinanpas yapamanta allin llank'aq runa kanapaq.
<br>
8º Phatmi. Suyun qhatikachan, hinallataq wanachin, machachikuq,
musquchikuq utaq luqichikuq, ukyanakunata mikhuykunata.
Hinamantaqmi runa ima ruwaykunanpi mio hap'isqantapas kamachin.
<br>
9º Phatmi. Suyu kamachin imaynapin llaqtantinpi runa qhali kawsayninta.
Hatun Kamayuqmi kamachin hinaspa qhawan imayna ruwayninta.
Qhawananmi hinaspa apanan tukuy llaqta runaman qhali ruway
chayayman.
<br>
10º Phatmi. Suyun riqsin hinaspa rantinkan lliwpa as asmanta ayllu
waqaychakuyman chayanantaqa, chaymi ima thuniy kaqtinpas allchanan
runaq allin kawsananpaq.
<br>
11º Phatmi. Suyu rantinkan llapa runaq allawkanta qhali kananpaq hampi
kamayuq wasita akllanapaq sapanchasqa hanpi wasikunata utaq llaqtaq
hanpi wasinkunatapas. Hinaspa qhawanmi hampi kamayuq allin
ruwayninta.
Llaqta qilqa kamachiymi qhawan mayqin qulqi hanpiq hatun wasita
sichus runa llank'ananmanta tatiqtin qulqi chaskinanpaq. (*)
(*) Kay willakuyqa yapakun 28389 kamachiman hina, mast'arisqa karan
17 p'unchaypi ayamarka killapi 2004 watapi.
<br>
12º Phatmi. Qulqi waqaychasqakunata hinaspa allin qhawasqa suyu
runa qhali allin qhawasqa kaynintan mana pipas imapaqpas
hap'inmanchu hunt'ana kamachiyman hina.
<br>
13º Phatmi. Yachay, hinaspa yachay tarpuy allpaypas runaq pasaq
wiñayninpaqmi. Suyun riqsin, sayankun munaypi yachachiykunata.
Mama taytakunan churinku yachayninta hunt'aypi qhawananku
hinaspataq akllaytan atinku may yachay wasipi yachanantapas chaypiqa
yanapananmi.
<br>
14º Phatmi. Yachachikuyqa uqllan riqsiyta, yachayta, sumaq ruwaykuna
yachayta, pukllaykunapipas, kawsaypaq allin llank'aqkuna hinaspa
aynikuypi llank'aqkuna kanankupaq.
Suyuq kamachikuyninmi yuyaywan runa wiñachiy hinaspa suyupaq.
Ch'uya yuyaywanmi suyu yuyayta chaymantapas Hatun Kamay Pirwatan
yachaykuna kanan hinallataq llanta utaq awqay runakuq allawkankunatan
sapanka yachay wasikunapi yachachinanku. Tayta kamaqmanta
yachachiytapas atikullanmi ichaqa yachaqkuna munasqanman
hinallapuni.
Chay yachachiyqa ruwakun imaymana kaykunapi, ichaqa Hatun Kamay
Pirwa kamachisqanman hinaspa yachay wasikuna yuyasqanman hina.
Rimana wasikunas hinaspa suyuwan kusqan yanapananku llaqta runaq
yachayninpi sumaq kawsay hinaspa tukuy yachayman hina.
<br>
15º Phatmi. Hamawt'akunaq llaqta kamachiypi llaqtaq llank'aqnin.
Kamachiymi churan mayqin llak'aq umalliq hamawt'ata utaq kikin
yachachiq hamawt'ata yachay wasipi, ruwaynintapas hinaspa
allawkantapas. Suyu hinaspa llaqta runakunan akllaypi, aswan yachaypi,
kamayuq kayninkupi hinaspa aswan llank'asqanku rayku wichayninkuta
rikunku.
Yachaqpa allawkanmi kikin kayninmanta yachay, hinaspa allawkallantaqmi
sumaq qhawasqa hinaspa rimasqa kananpaq.
Llapa sapanchasqa utaq huñunasqa runaq allawkanmi kamay utaq apaq
yachay wasikunata, chaymantapas huqman kayninta quytapas ichaqa
kamachiman hina.
<br>
16º Phatmi. Yachachiq llank'ayqa llapan llaqkatunapi kan.
Suyun kamachin imayna hamawt'akunaq llank'ayninta, ima
yachachiyninkuta, hinaspa yachay wasikuna kamakunanpaq
kamachikuna hunt'anankuta. Hinaspa rikunmi imayna yachachisqankuta.
Suyuq ruwayninmi qhaway, mana pipas yachay wasiman riyninmanta
hark'asqa kayninta sichus mana qulqiyuq uyaq mana allin yuyayniyuq
kayninpi.
Aswantan qhawan yachay ñawpaqman purinanpaq suyu kamachiypi
qulqi quyta.
<br>
17º Phatmi. Yachay qallariy, "primaria" nisqa pachan yachay lliwpa
hunt'anan. Suyuq llaqta kamachiy yachay wasiykunapin mana
qulqimanta. Llaqta Kamachisqan Hatun Yachay Wasikunapipas mana
qulqiwanmi yachachiyqa. Hinaspa suyun ratinkan aswan yuyaysapa
yachaqkuna mana qulqimanta yachay wasikunapi yachanankupaq.
Llapa runakunaq mana qulqiwan yachay wasikunapi yachanankupaq
utaq sapanchasqa yachay wasipi mana ñishu qulqiwan yachanapaq,
chaypin kashillantaq mink'akuq yachay wasikunapi yachaqkunatapas.
Suyun yanapan maykunapipas yachay wasikuna kamakunanpaq.
Suyun rantinkan manaña suyunchis ukhupi mana qilqay yachaq
qulluchiyta. Hinaspataq kallpachan llapa rimaykunapi yachaqkunata
yachachikunanpaq, kikin imayna sapanka llaqta rimayninman.
Yupanchaspa imayna kikin kawsayninkuta hinaspa llaqta rimayninta.
Yanapaspa suyuq huñuypi kawsananta.
<br>
18º Phatmi. Hatun yachay wasikunaqa kaykunapaq kamasqan: aswan
yuyayniyuq llank'aqkuna kanakupaq, hinaspa kawsaykunata, yuyaywan
ruwakunanpaq hinaspa t'aqwinkunatapas yanapananmi. Suyuq
hamawt'aq yachachisqantaqa rantinkan.
Hatun yachay wasikunaqa atikunmi sapanchasqa runakuna utaq llaqta
kamachisqapi kamakuyta. Kamachiymi qun imayna hunt'aypi kamasqa
kanankupaq
Hatun yachay wasiqa hamawt'akuna, yachaqkuna, yachay tukusqankuna
kanku. Hinaspa kikin kamaq runankunan chaypiqa kamachinkutaq.
<br>
19º Phatmi. Hatun Yachay Wasikuna hinaspa llapan yachay
wasikunanataqa mana pipas qichunmanchu kayninkunata,
ruwayninkunata, hinaspa ima yachay haywasqanakutapas runaq
yachiyninpa kaqtin. Ichaqa suyupaq qulqi quyninpitaqmi huq niray
kamachiypin atinku qulqi churayta.
Sumaq sunquyuq quyninkunan mana qulqiwan yachachiqankutaqa,
manan suyu qulqita mañanchu ichaqa kamachiman hinallapuni.
Kakachiymi churan yachaywasikuna imayna llank'anku qhawaqkunata
hinaspa imayna hunt'ayninkuta chayman hina yachay wasi kasqanman
hina llank'anankupaq.
Huq sapanchasqa yachay wasikunana askha qulqita hap'inman runaq
yachachisqanmanta chayqa, suyupaq qulqi churanankuqa atikunmi.
<br>
20 Phatmi. Llank'aqkunaq wasin kanku, pay kikinkumanta kamachinkuq
wasi "Derecho Público" nisqa ruwayniyuq, Qilqa Kamachiymi
kamachikun ima kamakunantapas, hinaspataq churan kamachiyninta
llank'aykuna imayna llank'anankupaq hinaspa chay wasipi sutin
qilqasqa kaynintapas.
<br>
21º Phatmi. Anta urqukuna, llut'aykuna, wankikuna, panpakuna, qilqa
waqaychasqakuna, imaymana ruwasqa kaykuna, hinaspa wakinkunapas
suyuq kayninmi kanku, mana imapas qhawaypi kaqtin mana kaqtin
sapanchasqa runaq utaq llaqtaq. Hinaspa suyupa amachaqisqanmi.
Kamachiymi rantinkan chay kaykunata.
Yanapantaqmi kamachiman hina, llapa ruwayninta hinaspa
waqaychayninta, allchayninta, rikuchiyninta hinaspa mast'ariyninta,
sichus hawa llaqtaman apankuman karan chayqa suyuman
kutimunantapas.
<br>
22º Phatmi. Llank'ayqa runaq ruwaymi hinaspa allawkallataq. Chaymi
llapan runaq, chhaynapin kikinpa kaynin.
<br>
23º Phatmi. Llank'ayqa Imaymana kayninpin suyuq amachakunan, mana
chaninta pisichispa hinaspapas kuskachay ukhupi, chayraykun
mamakunata, irqikunata hinaspa q'aqukunata, mana llak'aq atiqkunata
yanapan.
Suyun rantinkan runakuna llak'ayninpi allin ñawpaqman puriyninta
hinaspa qulqin kaynintapas, ichaqa llank'ananpaq yanapaspa hinaspa
yachachispa.
Manan pipaq llank'aqpas Hatun Kamay Pirwaman kayninta
hark'akunmanchu, atillantaqchu llank'aqpa sumayninta saruchayta.
Manan pipas mana qulqimanta hinaspa mana munanaqtin llank'anaman
churasqa kanamanchu.
<br>
24º Phatmi. Llank'aqkunaqpaqa allawkanmi llank'asqanmanta chayninta
ichaqa ruwasqanman hina qulqi chaskiyta, kikinpaq hinaspa suti ayllun
kawsaynin kusa kananpaq.
Runaman llank'asqanmanta qulqi payllayqa llank'achiqpa aswan ima
payllayninmantapas ñawpaqmanmi churakun.
Suyuq qhawan hayk'a qulqitan pasaq chaskinanku llank'asqankumanta,
ichaqa manan chay nisqanmanta aswan pisitaqa chaskinmanchu.
<br>
25º Phatmi. Sapanka p'unchay llank'ana pachaqa pusaq "horas" nisqan
utaq tawa chunka pisqayuq "horas" nisqa qanchis p'unchaypi, sichus
astawan huq p'unchayapi llank'akunman chayqa yapamanta huq hamuq
llank'ay qallariypiqa manan hina yapasqachu llank'aynin kanman.
Llank'aqkunaq allawkanmi sapanka "semana" nisqa tukuyta huq
p'unchay samayniyuq kayta, ichaqa chay samasqamantaqa mana
pisiyanmanchu qulqita chaskinan. Chay chaskiyqa llank'achiq hinaspa
llank'aqwan rimayanakuspan kamachiman hina.
<br>
26º Phatmi. Llank'aypi yupanchakunmi:
1. Llapan runapaqmi mana ima qhawaypi k'apaq kayman.
2. Pipas allawkanta saqinmanchu Hatun Kamay Pirwa hinaspa
kamachiman hina.
3. Kamachiy mana ch'uya kanman llank'aqpa allipaq utaq ima apusimi
iskayaypipas allchakunan iman llank'akuqpaq aswan chaniyuq chay
ukhupin.
<br>
27º Phatmi. Kamachiymi llank'aqtaqa qhawan allin takyasqa mana
qarqusqa llank'ayninmanta kananpaq.
<br>
28º Phatmi. Suyu riqsinmi llank'ay masichakuyninta, huñusqa
rimanakuyta hinaspapas llank'ay tatiy. Runa llaqta kasqanpi allawkayuq
kayninta.
1. Llak'ay masichakuyta rantinkan.
2. Yanapanmi huñusqa rimanakuyta hinaspa yanapallantaq llak'aqkunaq
llank'ayninpi sumaq kawsayninta.
Huñusqa rimanakuyta imamanta rimasqaqa kamachi hina kallpayuqmi.
3. Llank'ay tatiy allawkata qhawan ichaqa llaqtakunaq kawsayninman hina
ruwakunapaq ama ñak'arichinankupaq.
<br>
29º Phatmi. Suyun llank'aqkuna llank'ay wasipi qulqi rakiypi
kanankupaq allawkanta riqsin hinaspapas huq niray rakiykunatapas
yanapanmi.
<br>
III UMALLI
<br>
LLAQTA KAMACHIY ALLAWKAMANTA HINASPA RUWAYKUNAMANTA
<br>
30º Phatmi. Lliw chunka pusaq watapuq Perú suyuqpa runankunan kanku
hatun runakuna. Ichaqa hatun runa kayninku hunt'akunampaqqa
ñawpaqtaraqmi qilqakunanku Ch'ikllukuy Qilqarinapi.
<br>
31º Phatmi. Llaqta runakunaq allawkanmi, ima llaqtaq kaqninkunapi
haykunanpaq, rimaykunapi, kamachiq allawkakuna akllaypi, kamachiy
kamakunanpaq mañakuy kamachiyman hina, apullikunaq akllaypipas utaq
urquypipas. Kallantaqmi allawkayuqmi qispisqa apullipaq akllasqa
kananpaq akllananpaqpas, ichaqa kinkin kamachiyman hinallapuni.
Llaqtapi tiyaqmasiqpa allawkan chaymanta ruwayninmi "gobierno
municipal" nisqanpi llank'aysiy. Qilqa amachiymi llapa runaq
yanapakuyninmantaqa riman.
Llaqta runakunaqa akllanapi allawkayuqmi runa kaninta yuyaspa. Chay
ruwananpaqmi ch'iklluy qilqapi sutin qilqasqa kanan.
Akllayqa kikin runapunin akllan, qispiypi, pakapi hinaspa huknt'ay ruwana.
Mayqin runa hark'asqa utaq pisichasqa allawkanamanta kanman chayqa
huchallisqan kananman. (*)
(*) Kay willakuyqa huq nirayta ruwakun 28480 kamachiman hina,
mast'arisqa karan 05 p'unchay Pawkarwaray killapi 2004 watapi.
<br>
32 Phatmi. Suyu tapuyman atikunmi churayta:
1. Hatun Kamay Pirwa allchayta utaq sulluchiyta;
2. Ruwaykunapaq kamachiykunata kamachiman tukuchiy;
3. Chaskiy llapa kamachiykunata kamachiyman hina;
4. Llapan suyupi llak'ay ruwaykuna llank'ananpaq.
Ichaqa manan suyu tapuyman churayta atikunchu wit'usqa utaq
sarunchasqa runaq allawkan kaqtin, hinaspa qulqi churaymanta
kamachikuna, hinaspa hawa llaqtapi rimaykuna yuyaypi qilqasqakunata.
<br>
33º Phatmi. Suyu runa kayninmi tatin:
1. Hark'ay ruway paqtay kamayuq Kamachi qilqa rayku.
2. Hayratapi huchallisqa runa wisq'asqa kananpaq kamachiqtin.
3. hayratapi suyu runa hina allawkan tatiqtin.
<br>
34º Phatmi. Awqanakunayuq kallpankuna hinaspa llank'aq t'uqriy
kamayuq allawnkami ch'iklluchikunapi ch'iklluta atinku kamachiyman hina.
Manan atinkuchu akllachikuyta, hinaspa t'aqa t'aqa runa huñunakuypi
kaytapas, sichus manaraq llank'ayninkumanta pasaqpaq lluqsinkuman
chayqa, kamachiyman hina. (*)
(*)Phatmi huq manta qusqa 28480, kamachiman hina, mast'arisqataq 30
p'unchaypi Pawkar waray killapi 2005 watapi.
<br>
35º Phatmi. Suyu runakunaq allawkami ima llaqtaq kaqninkunapi
haykunankupaq, sapankupas, rantinkuta kachaspapas ichaqa
kamachiyman hinallapuni. Chay runakuna huñuypi puriyninkuqa
munayninkuman hinan. Hinaspa sutin yupanchasqa kanapaqmi qilqapi
qilqasqa kanan.
Sayaqi "politicos" nisqa purinanpaqa kamachiymi kamachin huñunasqa
huñuynin kawsananpaq, hinaspa qhawallantaq maymanta qulqi
chaskisqankuta utaq hap'isqankutapas; chaymantapas willakuy
mast'arikuyninkunamantaqa, yanqallamantan haykuchikunan, p'ukuchay,
rimanakuy ch'ikllunakuypi hayk'a kasqanman hina.
<br>
36º Phatmi. "Politico"nisqa runa qurpanchakuqta suyu riqsikunmi. Huq
suyunkamachikuq qurpanchay qukusqantapas riqsikunmi
qurpachakuyta hina. Sichus pi "político" nisqa runa qurpanchasqatapas
qarqukunan kaqtinqa, manan qatikachaqninku makinkumanqa
haywakunmanchu.
<br>
37º Phatmi. Kamachiy Hunt'achiy Kallpaq kamachiyllanwanmi
suyunchismantaqa hurqunman, chaypas Hanaq Paqtachakuq Wasiq
huñiyninwan, hawa llaqtakunapi hinallapatunin ruwakunan suyupura
qilqa rimasqankuman hina.
Manan hurquyta atikunmanchu "religión" nisqa yuyaynin rayku, rimasqan
rayku utaq sanan raykupas.
Manan kay nisqanchiskunaqa sayapakunchu Kamayuq wañuchiqman,
runa wañuchiqman, q'umalliqman nitaq q'aqchaqkunamanpas.
<br>
38º Phatmi. Lliwpa kamachiyninchismi, Perú suyunchis much'akunanchis,
kaqninkuna qhawarinanchispas, waqaychananchispas. Hunt'aspa
hinaspa amachaspa Hatun Kamay Pirwata hinaspa kamachiykunatapas.
<br>
IV UMALLI
<br>
LLAQTA KAMAQKUNAMANTA
<br>
39º Phatmi. Llapan llaqtapaq llank'aqkuna hinaspa kamachiqninkuna
suyuq kamachiyninpi kanku. Suyu Umalliqmi aswan suyu umalliqnin
hinaspa llaqtapaqmi llank'aynin chay ñiqipin kanku, Rimana Wasipi
apullikuna, Hach'awanqukuna, Hatun Kamay Pirwa yupanchay wasipi
llank'aqkuna hinaspa Paqtachay Kamayuqkuna; Hanaq Paqtay
Kamayuqkuna, Kuraq Llaqta Añachaqin, Llaqtaq Amachaqin,
chaymantapas huch'uy llaqta kamayuqkunata, warayuqkuna,
kamachiman hina.
<br>
40º Phatmi. Suyu kamachi t'uphsikun, hayk'atan llaqtapaq llank'aqkunata
chaskikunman, imakunan hunt'anan, hinallataq ima kamachikunan
kanman chaytapas.
Manan llaqta llak'aypi huñusqa kankuchu kamayuqkuna utaq
wayqichakuypi llank'aqkunapas.
Llaqtapaq llank'aqkuna manan kikin llaqtapaq iskay llank'aymanta
musiyta chaskinkumanchu, ichaqa llaqtaq yachay wasipi yachachiyta
atinmanmi, chaymanta musiyta chaskinkumanmi.
Kamayuqkuna, qilqa willakuypi hayk'a musiy chaskinankuta llaqtapaq
yachachinan, hinaspa huqaq llank'aqkunapas willakunankun ichaqa
kamachima hina.
<br>
41º Phatmi.Llaqtaq kamayuq utaq Suyuq qulqin apaqninkuna lliw masiy
rayku qulqimanta hinaspa kayninkunamanta yachakunanpaq willakuyta
qilqapi churananku llank'ay qallariyninkupi hinaspapas
lluqsiyninkupipas. Hinaspa chay willakuyqa mast'arikunan suyuqpa
qilqa willakuypi.
Sichus mana allin qhapayayninta rikukunman chayqa, Hatun Llaqta
Paqtachaymi huqpa willakusqan rayku utaq kikin rayku paqtay kallpa
wasimaq qilqapi willanan huchallisqa kananpaq.
Kamachiymi churan kamayuqkunaq hinaspa llank'aqkunaq hunt'ayninta,
hinaspa hayk'a wata kama llank'ayninkuta.
Llank'aqkunan Suyuq kaynin suwakusqan rayku hucha qulluyninpaqqa
"duplica"nisqa iskay kuti kawsaypin.
<br>
42º Phatmi. Riqsikunmi llank'aqkunaq allawkan "sindicalización" nisqa
hinaspa llank'ay saqiyman. Mana kankuchu Suyupi kamachiq
kamayuqkuna chaymantapas manallataq atinkuchu wayqichakuypi
llank'aqkunapas, manallataq atinkuchu awqanakunayuq hinaspa t'uyru
kamayuq kallpankunapas.
<br>
ISKAY HATUN T'AQA
<br>
SUYUMANTA HINASPA LLAQTAMANTA
<br>
I UMALLI
<br>
SUYUMANTA, LLAQTAMANTA HINASPA SUYU ALLPAMANTA
<br>
43º Phatmi. Perú suyu llaqtaqa "República democrática" nisqa runa
kawsaynin, mana pimanta muchuq, kikinmanta munayniyuq, llank'aypi
tiqsikuq. Ch'ullallan kamachikuqnin, llaqtaq rantin sayaq, sapanka kuraq
kallpayuq kamayuqkuna t'aqapi yupanchaspa.
<br>
44º Phatmi. Suyuq kamachiqninkunan, suyunchispa munayninman hina
amachakuy, runakunaq allawkanta rantinkay," derechos humanos"
nisqata hunt'achiy, llaqtaman allinkay quy; llaqta runaq allin kawsaypaq
llank'ay ichaqa suyuq kallpachasqa wiñayninpi.
Chaymantapas, suyuq ruwayninmi huqaq hawa suyukunawan allin
kawsaynin, astawanqa tawantinsuyu llaqtakunawan, ichaqa hawa
llaqtakunapaq kamachiyman hina.
<br>
45º Phatmi. Kamachikuypaq kallpa paqarin llaqtamanta. Pi llaqta
kamachikuqpas, llaqtaq rantintan kamachikun, ichaqa Hatun Kamay
Pirwaman apusimiqpas intukusqan ukhupipuni.
Manan kikillanmantaqa pi runapas, sayaqikunapas wallakunapas, utaq
mayqin huch'uy ayllupas huñusqa runakunapas atinchu suyu
kamachiytaqa. Ruwayninqa ankallikuymi utaq runa sarariy.
<br>
46º Phatmi. Manan pipas kasunanchu qichuq suyu kamachiqtaqa,
nanataqmi kamayuq kananchu Hatun Kamay Pirwa p'akiqpas.
Suyupi tiyaq runakunaq allawkanmi Hatun Kamay Pirwa tuyruchayta
amachakuspa ankallikuyninqa.
Qullun lliw mana ima chiqan kamachikuyqa ima ruwasqanpas.
<br>
47º Phatmi. Suyu p'itwiy kamayuqpa ruwayninpin suyu amachiqiyninqa.
Suyuqa paqtachay ruwananpaqqa qulqita payllananchu.
<br>
48º Phatmi. Suyuq "oficial" nisqa rimayninkunan "castellano" hinaspa
sichus huq llaqtakunapi rimayninman hina rimakunanmi runasimita
hinaspa aymarasimita, ichaqa hukaq llaqtanchispa siminkunapas
llaqtakunapi rimakunanmi, kamachiman hina.
<br>
49º Phatmi. Lima llaqtan Perú suyuq "capital" nisqa umalliq. Qusqu
llaqtataqmi qhipa kawsay willakuy umalliq.
Suyunchispa unanchayninkunan, kinsa sayanpayuq laphara, huq
sayanpanman puka, huq yuraq, huq puka pawkarniyuq hinallataqmi
qirarapas, yupaychana takipas, kamachiman hina.
<br>
50º Phatmi. Kikinmanta munay kamayuq ukhupi, manan mayqinpas
mayqinmanta muchuna ukhupi, suyuqa riqsikun "iglesia católica"
nisqata, allin kawsayninpi, yachay tarpuyninpi, allin kawsay tikakuna
quyninpi, chaymi Perú suyu yanapayninta mañan.
Suyu huq niray runaq yuyaykuyninta yupanchan hinaspa yanapakuypi
kawsaypaqpas ayninakuytaqa kamachikunmanmi.
<br>
51º Phatmi. Hatun Kamay Pirwa ima kamachikuy tikaq hawan chaniyuq,
kamachin chayman qatin huqaq kuraqmanta sullk'a kamachiykuna kama.
Willakuyta mast'arina suyuntinpi kamachiyninkuna hunt'akunanpaq,
kasusqa kananpaq.
<br>
52º Phatmi. Perú llaqta runakunaqa kanku lliw suyunchis ukhupi paqariq
runakuna. Hinallataqmi huq llaqtakunapi paqariqkuna, Perú llaqata
runanpa wawachurinkunapas, ichaqa qilqa pirwapi qilqasqa irqi
kaqtinku.
Chaymantapas Perú suyu runakuna kallakutaqmi "naturalización" nisqa
rayku utaq nunayninku rayku, ichaqa tiyanakupuni Perú suyupi.
<br>
53º Phatmi. Kamachiymi allchan Perú suyumanta runaq kananpaq utaq
huqmanta chinkachisqata tarinanpaqpas.
Manan Perú suyu kaytaqa chinkachikunchu, ichataqmi manaña
munanmanñachu chayqa kamayuqmanmi qilqapi mañanan.
<br>
54º Phatmi. Peru suyunchis ukhuqa mana ayuymi. Suyunchispa
kaqninkunan, Pachan, ukhu pachan, hanaq pachan, muyuriqninpi hatun
quchan, iskay pachaq "millas" nisqa chayninman hina, ichaqa atinmi
hatun qucha ukhunta hawa suyukunaman puriyta rimakuy qilqaman hina
suyunchis nunayninman hina.
Suyunchismi mamaquchanpi kamachikuyninqa, allpan muyuriq
quchanman, ununtinman, suyunchispa munayninqa kallpanqa
mast'arikun hawa llaqtakunaman kamachiman hina hinaspa kamachikuna
qilqasqan raykupas.
Suyuq munayninpas kallpanpas mast'arikun hanaq pachanchisman,
suyunchis muyuriq hatun quchaman, iskay pachaq "millas" nisqa
ukhukama, apusimiq kamachiyman hina, hinallataq huq suyu
llaqtakunawan kamachinakusqanchisman hina.
<br>
I UMALLI
<br>
KAMACHINAKUYKUNAMANTA
<br>
55º Phatmi. Huq hawa llaqtakunawan suyu kamachinakuyninkunaqa
ruwasqaqa suyu allankankunamanmi haykupun.
<br>
56º Phatmi. Ñawpaqtaqa lliw huq hawa llaqtakunawan
kamachiynakuykunaqa Rimana Wasipi apullikunan huñinachinan,
chaytan Perú Suyu Kamachiq sut'inchanan, ichaqa kaykunamanta
kaqtillan:
1. Runakunaq allawkanmanta.
2. Suyu atiyniyuq kananmanta utaq k'apaq suyu kallpanmanta.
3. Suyu amachaymanta.
4. Suyuq kawsayninpaq qulqi kayninmanta utaq manukuyninmanta.
Hinallataqmi Rimana Wasin kamayta, huq niray kayninta utaq qulqi
churay qulluchiyta hawa llaqtawan kamachiynakuykunata hinaspapas
usqay ruwaqninkunatapas sut'inchanan.
<br>
57º Phatmi. Perú Suyu Umaniqllanmi atin payllana qilqana qilqanakunata
qilqayta, hinallataq ima huq suyukunawanpas ruwaytapas kamachiykuna
sut'inchaytapas hinaspa chaskiyta mana kay kamachiypi churasqa kaqta
manan Rimana Wasiman tapuspa, chaymantañan willanan Rimana
Wasiman.
Sichus kamachiynakuykuna ruwakunman mana Hatun Kamay Pirwaman
hina, kikin huqmanta imayna ruwakun Hatun Kamay Pirwa hinan
ruwakunan chayñas suyu kamachiqninqa sut'inchan, Rimana Wasiman
willaspa, hinaspa hatun huñunakuyninkupiñan sut'inchananku.
<br>
III HATUN T'AQA
<br>
SUYUQ QULQI KAYNINMANTA
<br>
I UMALLI
<br>
LLAPANPAQ QALLARIYKUMANTA
<br>
58º Phatmi. Huq sapanchasqa llak'ay kamay qallariyqa munayninmantan
muchun ruwaqkunaqa qhatu ayllu musiypi. Suyuqa yanapakunmi ima
kanapaqpas t'uphsisqa, llaqtaq allinkayninwan tupananpaq, asqantapunin
rikun llak'ay kanapaq, runaq qhali kayninpaq, yachachiy yachay
kananpaq, kallpapi kawsaypaq, llaqta kamachisqan imaymana
llut'aykuna kananpaq.
<br>
59º Phatmi. Suyu yanapan llaqtapi llank'aqninkuna lliw qhapaq kayninta
maskhananpaq hinaspa rantinkan qispiypi llank'akuypaq, ayllu qhatu
wasikuna llank'ananpaq utaq qhatupaq kaykuna ruwaypaqpas. Ichaqa kay
llank'aykunaqa kawsayta, qhali kayta nitaq runa kawsaynin ukhu
waqaychasqata sarunchaspa.
Suyu rantinkan llapa runaq kasqan ima kaykunatapas hinaspa
ñak'ariqkunata hatarinankupaq yanapaspa, chayrankun huch'uy runa
huñuypi imaymana llak'aykunata yanapan.
<br>
60º Phatmi. Suyu sayapakunmi llapanpa musikayninman. Suyunchispa
qhapaq kayninmi tiqsichakun llapan llaqta kayniyuq kayninkupi
hinaspapas qulqiwan ruway llank'aqkunawanpas.
Ichataqmi qulqiwan ruway llank'aqkunallaq munaynillanwanmi suyuqa
atin paykunawan atin llank'ayta ruwayninpi, hinaspa kikinpas, huqta
rantinkaspa utaq karullamantapas, ichaqa suyuq allin kawsayninta
qhawarispallapuni.
Suyu llapa llank'aqkunata hinan qulqiwan ruway llank'aykunaqapas
rikun.
<br>
61º Phatmi. Suyuqa sayapakun llapan qulqiwan ruwaq llank'aqkuna ama
awqanakuspa llank'anaman. Suyu qhatikachan ch'ullalla llank'aqta,
qhatukuna huñuqta. Ichaqa mana chay ruwaykunata atinkuchu suyupas
nitaq sapanchasqa runapas.
"Prensa" nisqa qilqapi willaqkuna, "radio" nisqa willaqkuna, "television"
nisqa qawanakunapi hinaspa wakin runaman willaqkukuna; manan
atinkuchu sapallankulla llank'ay munayta nitaq pi runapas atinchu
payllapaq hap'iyta huñunakuspapas nitaq sapan chasqapas.
<br>
62º Phatmi. Rimanakuyqa rantinkasqa chaymi ruwaqkunaqa atinku chay
ruwayta may kawsay kananpaqpas. Ichaqa rimasqankuqa manan huq
nirayman t'ikrakunmanchu ima kamachiykuna kamachiypipas. Sichus ima
maqanakuypas kanman chayqa atinkun paqtay wasinpi utaq huq
qulqiwan ruway llank'aqkuna paqtay wasipipas chaykuna
qhawachiytaqa, ichaqa kamachiman hinallapuni.
Suyu qilqa rimanakuypi atinmi allin kawsayninpaq rantinkayta hinaspa
allin waqaychaypi hap'iyta, ichaqa kay qilqapi nisqaman hina.
<br>
63º Phatmi. Hawa llaqtaq hinaspa suyupi llank'aq runakuna qulqi
churasqanqa hawa llaqtapaq kamachiykuna kamachiman qispisqan
kanku. Sichus mayqin hawa suyupi kay kamachiykunata sarunchayta
munanman chayqa suyun atin allin chaninchaykunata ruwayta.
Llapa hawa suyu rimaykunaqa suyuq kamachiyninman hinapunin
ruwakun hinaspa suyuq paqtachay wasinkunapin chaytaqa rikukunan.
Atillantaqmi qulqiwan ruway llank'aq wasinkunapipas atikullantaq kay
mana allinkunata qhawachiyta ichaqa kamachiman hina.
<br>
64º Phatmi. Suyu rantinkan qulqi hap'iy kayninta hinaspa imaynapas
hawa suyu qulqi hap'iytapas.
<br>
65º Phatmi. Suyu amachan runaq tukurparisqanta hinaspa
ruwasqantapas. Chaypaqmi rantinkan willakuy mast'ariyta kaykunamanta
hinaspa ruwaykunamanta qhatupi kasqanta. Chaymantapas suyu runaq
allin qhali sumaq kawsayninta qhawan.
<br>
II UMALLI
<br>
PACHAMAMAMANTA, HINASPA KAY PACHA QHAPAQ KAYNINMANTA
<br>
66º Phatmi. Kay pacha suyuq kaqninkunaqa, t'aqakun, musuqchakuspi
hinaspa mana musuqchakuspi, suyuq kayninkunapunin. Suyullapuni
munayniyuq hurquyninpipas.
Ruwaypaq kamachiyllawanmi sapanchasqa runaqa hurqunman utaq
quchikunman kayninkunataqa kamachiman hina. Sichus sapanchasqa
runa munanman paypaq chayqa mañakunamani kamachiman hina.
<br>
67º Phatmi. Suyun qhawan kay pacha suyuq kaqninmantaqa. Yanapan
imayna kay pacha kayninkuna sumaqpi hap'isqa kananpaq.
<br>
68º Phatmi. Suyun kamachisqa kan kay pacha suyuq kawsayninkuna allin
qhawasqa kananpaq, t'aqaspa sumaq kayninkunata mana hayk'aq
tukukunanpaq.
<br>
69º Phatmi. Suyun kay pacha "amazonía" nisqa suyuq kawsayninta
yanapan wiñananpaq allin kamachiykunata ruwaspa.
<br>
III UMALLI
<br>
KAQNIYUQ KAYMANTA
<br>
70º Phatmi. Kaqninchiskunaqa mana tupaykuna kay. Suyun rantinkan.
Hinaspa kamachiy ukhupin ima ruwaypas. Manan pipas qichumanchu
huq runaq kaynintaqa, suyullan chaytaqa ruwayta atinman ichaqa kikin
suyuq aswan waqaychasqa kananpaq utaq llaqta runakunaq allin
kawsanallanpaqpuni hinaspa chaytaqa kamachiypuni kamachinan,
hinaspa suyuqa qulqitan qunan kaqniwuqman kayninta qichunanpaqqa.
Paqtachay wasipin kan huq qilqa churanapaq manapas allinchu sichus
suyo mana chaninta munanman pisi qulqillata quyta chayqa.
<br>
71º Phatmi. Kayniyuq kaypiqa huq suyu llaqtakunapas. kasqan kikin Perú
suyuq runa hina allawkayuq, ichaqa maman imaynapipas huq niray
rikusqa kanankumanchu.
Ichaqa pisqa chunka "kilómetros" nisqa ukhupi, huq suyu runakunaqa
manan antapanpakunayuq, chakra allpakunayuq, sach'a sach'akunayuq,
unukunakunayuq, "combustible"utaq "fuentes de energía" nisqakunayuq
kanmanchu pay kikinpaq utaq huq runakunapaqpas, sapallan kaspapas
utaq huñunasqapas, chaynapiqa chinkanmi suyupi ima allawkanpas
chayna kayniyuq kayqa. Ichaqa suyuqa llaqtaq allinninpaq kaqtinqa
atinmanmi ima kaqninchis qichuytapas.
<br>
72º Phatmi. Kamachillawanpuni atikunman suyu allin waqaychasqa
kananpaq, hark'akuyta qhatuykuna, allpa hap'iykunata, llank'aykunata
huq kaqkunapi.
<br>
73º Phatmi. Pasaq kay pachapi kawsaypi manan runaq kaqninkunapipas
hap'ikuyta atinchu, Ichaqa suyu atillantaqmi. Llapan kaqninkuna
sapanchasqa runaman quyta, llank'aspa qulqichanakupaq, ichaqa
kamachiman hina.
<br>
IV UMALLI
<br>
SUYUNTINPI QULQI CHURAYMANTA
HINASPA QULQIT'ITUYMANTAPAS,
<br>
74º Phatmi. Qilqa kamachiyllawanpunin kamakun, mit'akun, qulluchikun
qulqi churay tantakuykunatapas, wakikuykunatapa, qullunanpaqpas utaq
manaña qulqi churaypaqpas, huq niray tantakunapas, ichaqa kamachiy
nisqanman hinallapunin atikunman, chaykuna ruwakuqpaq kamachikuy
kaqtillan, "Decreto Supremo" nisqan chaninchaytaqa churan.
Sapanka huch'uy suyukunaq, llaqtakunaq hinaspa ayllukunaq "alcalde"
nisqa warayuqkunan kamayta atinku, huq niray qulqi churanapaqpas
utaq qullunanpaqpas utaq manaña qulqi churaypaqpas, kikin
llaqtanpiqa, ichaqa yupanchananmi kamachiykunata hinaspataqmi runaq
allawkantapas qhawarispa, mana ima qulqi churaypas runaq kayninta
supuyaq qichuyta atinkumanchu.
Manan usqay qilqa kamachiykuna hinaspapas "decretos de
urgencia"nisqakunapas qulqi churaymanta rimayta atinmanchu. Qulqi
churaypaq kamachiykunaqa sapa watan qallarin huq ñiqi "Enero" nisqa
qhapaq raymi killa qallariypi.*
Mana hunt'anan mana allin kallpawan qulqi churanapaq kamachiykuna
qusqaqa, kay "artículo" nisqa willayninman hina. (*)
(*)Kay willakuyqa yapakun 28390 kamachiman hina, mast'arisqa karan
17 p'unchaypi ayamarka killapi 2004 watapi.
<br>
75º Phatmi. Suyu rantinqanllanmi llaqtakunaq kamachiqninkuna qulqi
manukusqankunata kutichinapaq Hatun Kamay Pirwa kamachiyninman
hina.
Ichaqa hawapi manukukunata utaq kikin suyu ukhupi manukunatapas
chaskikun kamachiman hinallapuni.
"Municipios" nisqa warayuq wasikuna atinku manukuyta ichaqa
kaqninkunawan kutichinankupaq rantinkaspa, chay manukunankupaqqa
manan pipas kamachinanchu.
<br>
76º Phatmi. Mayqin llank'aykunapas suyuq qulqinwan untaq hina
kaqninkunawanpas ruwakunanpuni llapa qhatukunaman yachachispa
ichapas haykuyta munankuman suyu rantin munasqanman.
Ima rantiykunapas utaq llank'aykunapas, suyuq qulqi kayninman hinan
ruwakunan. Kamachiymi willan imayna ruwakunanta hinaspa mana
ruwaymantapas hinaspa llapan hunt'anankupaqpas.
<br>
77º Phatmi. Qusquchasqa kamachikuypa, Musikuypa, "financiera" Suyuq
qulqi kaqninmanta, sapa watanmi t'aqakusqa qulqiwanmi kawsan.
Qulqit'ituyqa, iskay ñiqiyuqmi: Kikin hatun Kamachiqpa hinaspa hukhu
llaqtakunapaq.
Chay qulqi t'ituyqa llapa llaqtaq imayna kayninman hina rakikun.
Ichataqmi runakunaq allin kawsayninta rikuspa, hinaspa llaqtakunaq
qhapaq kayninta rikuspa. (*)
(*)Kay willakuyqa yapakun 26472 kamachiman hina, mast'arisqa karan
13 p'unchaypi inti raymi killapi 1995 watapi
<br>
78º Phatmi. Rimana Wasipi kamachiqmi apachin chay qulqit'ituymanta
qilqa rimayta Suyu kamachiqmaq ichaqa sapa wantami kinsa chunka
p'unchaykama "agosto" nisqa qhapaq sitwa killa tukuypi haywanan.
Chay p'unchaypitaqmi, apachillantaq huq manukuypaq
mañakuykunatapas chayman hina imaymana ratinapaq ruwanapaqpas
qulqi kananpaq.
Chay qulqit'ituyqa allin ruwasqan kanan.
Suyuq hatun qulqi marka wasin, hinaspa llaqta kamachiypi qulqi marka
supupaq qulqi manusqankuqa mana qulqit'ituyta hinachu yupakun.
Manan chaskikunmanchu qulqit'ituytaqa mana sichus llaqtaq
manukuynin chaypi kutichinapaq churasqa kanaman chayqa.
<br>
79º Phatmi. Rimana wasiq rantinpi rimaqkuna manan atinkuchu quyta
hinaspa yapayta qulqi chikchayta, ichaqa atinkun kikinkuq
qulqit'ituyninta yapaytapas pisiyachiytapas.
Rimana wasi manan atinchu rantinkayta yachasqa ruwaykunapaq, ichaqa
atinmanmi sichus hatun kamayuq mañanman chayqa.
<br>
80º Phatmi. Qulqi Hach'awanqu Wasin, Rimana Wasiq kamachisqan
hatun rimaypi willakunan imapin qulqita pisiyachiyninta. Sapanka
achawanqun riman imapin chu'usaqyachinku suyuq qulqinta.
Paqtachay wasiq kamachiqnintaqmi, llaqtaq hatun amachaqin hinaspa
kamayuqkuna akllana wasipa kamachiqninpas rimanankun sapanka
t'aqataqapi ima ruwayninkupaqmi suyu qulqita munanku chayta.
Sichus qulqi mañakuyninkuta, manaraq kamachiy qilqa kashaqtin,
"noviembre" nisqa ayamarka killapi kinsa chunka p'unchay kawsaypi
apachinkunan chayqa, hatun kamayuq atinmi yuyayninman hina qulqi
rakiyninta qilqa kamachiyninpi churayta.
Huq quepa manukuykuna, hinaspa qulqi churaykunatap Rimana
wasipin mañakun imayna hatun suyupaq qulqi mañakuy hina. Sichus
rimana wasi samaypi kashan chayqa, pasaq huchuy huñunakuymanmi
kikin rimana wasipi mañakun, ichaqa ruwakunapaqmi rimana wasipi "tres
quintos" nisqa apullikunan akllakuyta munananku.
<br>
81º Phatmi. Suyupaq qulqi ñañakuy, llapan suyu tukuq rikuy
qilqakunawan suyu kamachiq haywan rimana wasiman ichaqa chunka
pisqa p'unchay kawsaypi ayamarka killa manaraq musuq wata qallariypi.
Chay qulqi mañakuytaqmi rikusqa hinaspa t'aqwisqa kan huq
rikuqkunawan isqun chunka p'unchay churasqa qhipa. Hinaspa Rimana
wasitaqmi rimarin kinsa chunka p'unchay kawsaypi. Sichus mana
Rimama Wasi imatapas rimanchu chayqa, apachikunmi chay qilqa
mañakuyta hatun kamayuqman Kamachi ruwakunanpaq.
<br>
82º Phatmi. Suyuq Tukuy Rikuqnin wasin sapan llank'ananpaq churasqa
llapa llank'aqninkunatan akllan hinaspa qulqintapas pay kikinmi rakin ima
kawsayninpaqpas. Aswan hatun qulqi yupana wasikunamanta.
Suyuq Tukuy Rikuq runamanmi rimana wasiq churasqanmi kan, ichaqa
hatun kamayuq riqsichiqtin, llank'ananpaq qanchis wata, ichaqa rimana
wasin hurqunman llank'ananmanta sichus huchallisqa kanman chayqa.
<br>
V UMALLI
<br>
QULQIMANTA HINASPA QULQI WAQAYCHANA WASIMANTA
<br>
83º Phatmi. Kamachiymi kamachikun imayna "sistema monetario" nisqa
qulqi suyupi kanantapas. Qulqi ch'umaytapas, "billete" nisqa
nit'iytapas. Suyuq munayninmanta muchuqmi. "Banco Central de
Reserva del Perú" nisqa qulqi Markamanta Kamachiq qulqi kayninta
kamachikun.
<br>
84º Phatmi. "Banco Central de Reserva del Perú" nisqa Qulqi
Waqaychana Hatun Kamachiq Wasin, payllamanta llank'ayta atiymi
hinaspa imaymana kawsayninpipas. Kikillamantan purin ichaqa
kamachiman hina.
Qulqi Waqaychana Hatun Wasiq kawsayninqa suyuq qulqin allin
rikunapaq, ruwayninkunan kan: qulqimanta rikuy hinaspa
manukunamanta, llapan hawa llaqtamanta qhapaq kayninchis waqaychay,
ichaqa kamayuq ruwayninpi.
Qulqi waqaychana hatun wasiqa manan atinchu pimanpas manuyta,
ichaqa atinmi rantiyta huch'uy qhatukunapi kamachiyninma
hinallapunitaqmi.
<br>
85º Phatmi. Qulqi Marka Waqaychana wasi atinmi qulqikunamanta rimay
hinaspa rimaykunata qilqapi churay mana allin suyu kansayninchis
kaqtin.
Askha qulqimanta rimay kanman chayqa kamachiytan suyakunan hinaspa
suyupaq qulqi churasqamanta ima ruwayta atinanpaqpas. Ichaqa
Rimana wasiman willananpunin ruwasqantaqa.
<br>
86º Phatmi. Qulqi Marka Waqaychana Wasin qanchis umalliqkunata
kamachisqan kawsan. Hatun kamayuqmi churan tawa umalliqta,
chaymantan hatun kamachiqnin lluqsin. Rimana wasin chaskin chay
akllasqata hinaspa kinsantin umalliqtapas akllallantaq, ichaqa llapan
apullikunan chay akllaypiqa kananku.
Ichaqa manan sapanchasqa nitaq huñusqa runakunatachu rantinkanku.
Rimana wasipas atinmi hurquyta chiqaq huchayuq kaqtin. Sichus
kamachiqnin hurqusqa kanman chayqa wakin umalliqkunan chay
llank'aypi churasqa kayta atinku.
<br>
87º Phatmi. Suyun yanapan hinaspa rantinkan runaq qulqi
waqaychayninta. Kamachiymi churan qulqi markaq ima ruwaynintapas,
hinaspapapas imaymana rantinkaykunata.
Qulqi Marka wasikunatan "Superintendencia de Banca y Seguros" nisqa
hatun qulqi marka wasikunata rikun, chaymantapas runaq qulqinta
chaskispa waqaychallankutaq ichaqa kamachiman hina.
Kamachi qilqan willakun imayna "Superintendencia de Banca y
Seguros" nisqa kikin kawsayninta.
Hatun Kamayuqmi churan "Superintendente de Banca y Seguros" nisqa
apaqninta kikin Hatun Kamay Pirwa kamachiqninman hina, ichaqa
Rimana Wasin llank'ayninpaq rimarin. (*)
(*) Kay willakuyqa huq nirayta ruwakun 28484 kamachiman hina,
mast'arusqa karan 05 p'unchay Ayriwa killapi 2004 watapi.
<br>
VI UMALLI
<br>
"COMUNIDADES CAMPESINAS Y NATIVAS" NISQA AYLLUKUNAQ
KAWSAYNINMANTA.
<br>
88º Phatmi. Suyun ñawpaqchan q'ala imapas chakra llank'aytaqa. Tarpuna
allpayuqkunaq allawkantan rantinkan, sapanchasqa utaq huñunasqa
kaqtinkupas hinaspapas huqniray kawsaqkunatapas. Kamachiymi
churan maykaman hinaspa hayk'a allpayuq kayniyta imayna chakrapanpa
kayninman hina.
Wikch'usqa allpakunataqmi, kamachiyman hinan churakun suyuq
kamachiyninman hina ichaqa huqman qukunanpaq utaq
qatutunanpaqpas.
<br>
89º Phatmi. "Comunidades Campesinas y Nativas" nisqa ayllukunan
kikin kawsayniyuq kanku.
Kikinmi atin kawsayninpaq ima kamachiykuna quynikuynin, mink'a
llank'ayninkupaq hinaspa paykuna allpanku rakiypas utaq ima
ruwanankupaqpas, hinaspa qulqinku rinakuypipas llapa kawsayninpipas,
ichaqa kamachiyman hina.
Allpa kaqniyuq kayninkun pasaq kawsaypaqmi, ichaqa sichus
wikch'unkuman chayqa ñawpaq ñiqiman hinan ruwakun.
Suyun yupanchan "Comunidades Campesinas y Nativas" nisqa
ayllukunaq kikin kawsayninta.
<br>
TAWA HATUN T'AQA
<br>
SUYUQ IMAYNA KAYNINMANTA
<br>
I UMALLI
<br>
APUSIMI QUKUQ KALLPANMANTA
<br>
90º Phatmi. "Poder Legislativo" nisqa hatun kallpawan kamachiq Rimana
wasipin kan, hinaspa ch'ulla "Cámara" nisqallan llank'an.
Pachaq iskay chunka apulikunan llank'anku. Roimana Wasiqa pisqa
watapaq akllasqan ichaqa kamachiyman hina. Suyu kamachiqpaq akllasqa
munaqkunaqa manan apulli akllaypiqa kankumanchu. Ichataqmi suyu
kamachiq rantinkaq atinmi akllachikuyta apulli kaypaqpas hinaspa qatiq
suyu kamachiq kananpaqpas.
Akllasqa kanapaqqa Perú suyu runan kanan, kawsay watantaqmi iskay
chunka pisqayuq wata hunt'an kanan hinaspa atinantaqmi akllayta.
<br>
91º Phatmi. Manan hatun rimay wasipi apullipaq akllasqachu kanman
sichus Suqta (6) killa qhipa llank'ayninta mana saqiqkuna:
1. Hach'awanqukuna hinaspa huch'uy hachawanqukuna, yupanchay
kamayuqpata, hinaspa llapan suyu kamachiqkuna.
2. Taripay hatun kamay Rimana Wasipi apullinkunaqta, akllasqa Paqtay
Kamayuq suyukunawan huñuqpata, kallpa paqtachaypata, llaqta
amachaqiq wasinpata, "Jurado Nacional de Elecciones" nisqamanta,
hinaspapas suyu amachaqimantapas.
3. Hatun qulqi waqaychana kamachiqpata, llapan qulqi wasipi llank'aq
kamayuq qhawaqpata, llapan qulqi churaq wasipi llank'aq kamayuq
qhawaqpata, llapa sanpanchasqa llank'aq kamayuq runaq llank'asqan
rayku qulqi quqmanta ima.
4. Awqanakunayuq kallpakuna runankunapas hinaspa t'uqriy
kamayuqkunapas. (*)
(*) Kay willakuyqa huq nirayta ruwakun 28607 kamachiman hina,
mast'arisqa karan 04 p'unchay Kantaray killapi 2005 watapi.
<br>
92º Phatmi. Hatun rimana wasipi apulliq llank'anaqa pasaq p'unchaymi;
manan atinchu huq ruwanapi llank'ayta, hatun rimay wasi llank'ana
"horas" nisqapi.
Apulliq kamachiyninqa chay rawanallapaqmi, mana atinchu huq llaqta
kamachiy llak'aypi llank'ayta. Ichaqa kanmantaqmi Wach'awanqu Suyu
kaytaqa, ichaqa Hatun Rimana Wasiq kamachisqan, hawa llaqtapi
sapanchasqa kamachiy ruwaykunapi.
Apulliq llank'ayninpiqa, mana atinmantaqchu huq llank'aykunapi kuraq
kamachiq kaytaqa, huqrunaq sutinpi kallpawan kaytaqa, ranti kaq
kamachisqa, amachaqi, llaqta kamachiypi llank'ayninkunapi aswan
askha qulqi churaq, manan kawsaykuna khatuyta atinchu, utaq llaqta
kamachiypi qulqi llank'achiy qhawaqtapas.
Manan atinchu apulli kaspaqa llaqta kamachiq ruwaykunapi llank'ayta,
icha manapunis ima ruwayta atintaqchu qulqi waqaychana wasikunapi
sichus rikun chayta llank'ay suyu tukuy rikuqnin. (*)
(*) Kay pachanpi willakuyqa huq nirayta ruwakun 3º Phatmi, 28484
kamachiman hina, mast'arisqa karan 05 p'unchay Ayriwa killapi 2004
watapi.
<br>
93º Phatmi. Rimana wasipi apulli llank'aqkunan suyuta rantinkanku.
Manan kamachiman watasqachu nitaq huñunakusqa tapuykuna
kutichiyman watasqachu kanku.
Llank'ayninku qayllapi ima rimasqankumanta hinaspa
akllasqankumantapas manqin kamayuq nitaq paqtachiy ruwaqkunamanpas
watasqachu kanku.
Manan Rimana wasiq mana yachayninpi hinaspa munayninpi
apullikunaqa patachaypi huchallisqa nitaq hap'isqa kankumanchu,
akllasqa kasqankumanta killa qhipa lluqsisqanmanta pacha, ichaqa
huchapi tarisqa kankuman chayqa atikunmi huchallichikuytaqa, chay
kaypiqa iskay chunka tawayuq inti watana kawsay punch'aypin rimana
wasiman churasqan kananku, apullikunan rimanakuspa atinku sichus
kamachiyta manapas wisq'asqa kanankupaq utaq paqtachay wasipi
huchallisqa akanankupaqpas.
<br>
94º Phatmi. Rimana wasin ukhunpi kawsayninpaq qilqa kamachiyninta
ruwan hinaspa chaskin, chayman hinan akllakun pasaq huñunakuypi
apullikuna llak'aqta hinaspapaq huq huñunakuy llank'aykuna, apulli
ukhupi llank'ayninkunata ruwayninkunapaq ima akllanku t'aqa t'aqa
huñunakuykunamanta, qulqinkumanta rikunku, watapi hayk'a
qulqinmanta kamachikunku; churaq hinaspa hurqun kamayuqninkunata
hinaspapas llank'aqninkunata, hinaspa ima allinkunata kamachiman
hina qunku.
<br>
95º Phatmi. Apulli kayninkuqa manan munayninkuman hina saqiy atichu.
Rimana wasi apullikunaman llank'ayninpi tatinku muchuchiy churasqa
rayku pachaq iskay chunka kamachan kan., manan astawanqa
atinkuchu tatichiytaqa.
<br>
96º Phatmi. Hatun Rimana Waspi apulliqa atinmi mañakuyta Suyuq
Hach'awanqunkunata, Jurado Nacional de Elecciones" nisqamanta,
Suyuq Tukuy Rikuqnin, Hatun Qulqi Marka, llank'ayta, llapan llank'aq
kamayuq qhawaqta, suyu ayllupaq llank'aq wasikunata hinaspa
hukaqllapan llaqta kamachiypi llak'aq wasikunatapas, munasqanman
hina ima willaykunata.
Qilqapin mañakunan hinaspa apulliqkunaq Rimana Wasiq Huch'uy
Kamay Pirwaman hina. Ichaqa mañakuyta mana kutichiqtinkuqa
kamachiyman hinan chaninchasqa. (*)
(*) Kay qallariy phatmiqa huq nirayta ruwakun 4º Phatmi, 28484
kamachiman hina, mast'arisqa karan 05 p'unchay Ayriwa killapi 2005
watapi.
<br>
97º Phatmi. Sichus llaqta kawsaninpaq allin kanman chiqa Rimana Wasi
atinmi ima t'aqwiy qallariyta. Sichus Rimana Wasi llank'ayninpi pi
runatapas wakan hunt'ananmi chay kamachita, mana chayqa paqtachay
wasi hinan kallpachakuspa huchallichin.
Ruwaynin hunt'akunampaqqa, atinkun huch'uy huñunakuypi apulli
llank'aqkuna ima yachaymanpas haykuyta, chay ruwaypitaqmi Qulqi
Marca Wasita atin tapuyta qulqi waqaychasqankumanta hinaspa qulqi
quynunkumanta; ichataqmi mana tapuyta atinkuchu runaq kikin
kawsayninmanta. Hinaspa t'aqwisqanku manan paqtay wasimapi ñishu
kasusqachu kan.
<br>
98º Phatmi. Suyu kamachiqmi Rimana Wasiman churanan
awqanakunayuq kallpakuna runankunata hinaspa suyupi t'uqriy
kamayuqta Rimana Waspipi kamachiq mañakuyninman hina.
Sichus Rimana Wasipi Kamachiq mana munaqtin, manan awqakunayuq
kallpakunaqa, nitaq tuyruy kamayuqpas Rimana Wasiman haykuyta
atinmanchu
<br>
99º Phatmi. Rimana Wasipi pasaq huch'uy rimanakuymi atin
huchachayta: Suyu Kamachiqta, Rimana Wasipi Apullikunata, Suyu
kamayuqkunata; Hatun Kamay Pirwaq Taripay Wasiq paqtachaqkunata,
Paqtay Kamakuq akllaq Wasipi Kamayuqkunata; Hatun Paqtachaqkunata,
Hatun Llaqta Amachaqikunata; Llaqta Amachiqta hinaspa Suyu Qulqi
Qhawaqinta; sichus Hatun Kamay Pirwata saruchankuman chayqa
hinaspa llank'asqankupi ima hucha ruwasqankumantapas, huchalliyta
atikunmi pisqa wata llak'ayninku saqisqa qhipa.
<br>
100º Phatmi. Rimana Wasin, mana pasaq huch'uy huñunasqa
apullikunata tapuspa atin tatichiyta manapas huchallisqa kamayuqkunta
ichaqa chay huchalliyqa manan hask'akunchu huq ruwaykunamanta.
Huchallisqaq allawkanmi, pay kikin amachaqikuyta utaq huq
amachiqiwan pasaq huch'uy huñunasqa apullikunaqpi hinaspa hatun
huñunasqa apullikunaq rimayninpi.
Sichus mirarapi huchallisqa kanman chayqa, Hatun Llaqta Amachaqin
qilqapi Hatun Paqtachay Kamayuqman mi qilqapi huchankuta willanan
pisqa p'unchayllapi. Hatun Paqtachay Kamayuqmi chaymantaqa hucha
t'aqwiytan kichanan.
Sichus mana yuchakuq tarikunman chayqa Hatun Paqtachay Kamayuqmi
llapa allawkankuta kutichipun.
Imayna huchalli qilqakuna ruway hinaspa hucha t'aqwiypaq kamachiy
manan atinchu yapayta utaq huch'uyachiyta Rimana Wasipi huchachay
ruwasqankutaqa.
<br>
101º Phatmi. Kikin Hatun Rimana Wasipi apullikuna pasaq
llank'anankupaqmi akllasqa kanku. Chay akllayqa imayna "grupo
parlamentario" nisqaman hinaspa manan yapakunmanchu iskay chunka
pisqayuq "por ciento"nisqaman llapan apullikunaq kayninmantaqa.
Hatun Rimana Wasipi pasaq kawsay ruwayninmi:
1. llank'ananpaq Suyuq Tukuy Rikuqninta akllapa churay.
(*) Kay iskay t'aqa willakuyqa huq nirayta ruwakun 5 Phatmi, 28484
kamachiman hina, mast'arisqa karan 05 p'unchay Ayriwa killapi 2005,
khayna kamachiywan:
2. Sut'inchay Hatun Qulqi Marka kamachiqninta, hinaspapas llapa
llank'aq kamayuq qhawaqta. (*)
3. Sut'inchay usqay manukuykunata hinaspapas suyutinpi kawsanapaq
qulqi kananta, Rimana wasipi allullikuna samayninpi.
4. Hatun Rimana wasi kamachiyninman hina llank'aykunata ruway.
Manan atinkuchu chay Hatun Rimana Wasipi apulli pasaq llank'aypi
"Reforma Constitucional" nisqa kamachiyta allchananpaq,
atikullantaqchu "Tratados Internacionales" allchayta, "leyes Orgánicas",
"Ley de Presupuesto y Ley General de la República" nisqakunatapas.
Chaymantapas Suyu Paqtay Qilqan hinaspa Rimana Hatun Rimana Wasiq
huch'uy kamay pirwanpas.
<br>
102 Phatmi. Rimana Wasiq Ruwayninmi:
1. Kamachiykuna quy, runaq yuyayninman churanapaq t'ikray, huq niray
ruway hinaspa qulluchuy ña kaqkunatapas.
2. Hatun Kamay Pirwa hinaspa llapa kamachikuna allin hunt'asqa
kananpaq, hinaspa sarunchankuman chayqa huchallisqa kanankupaq.
3. Hawa llaqtakunawan rimanakuy qilqakuna ruwasqankuta chaskin
Hatun Kamay Pirwaman hina.
4. Chaskiy qulqit'ituyta hinaspa qulqi yupana qilqata.
5. Hatun Kamay Pirwaman hina mañakuykunata apulliy.
6. Allawkanmi runaq huchan qunqay.
7. Suyuq panpan maykama kayninta chaskiy Hatun Kamayuq
haywasqanman hina.
8. Huñiyta quy hawa llaqtakunaq awqakakuq runankuna suyuman
haykukamunankupaq, ichaqa allinpaq kaqtin, hinaspa suyuq munaynin
kaq yupanchasqa kayninpi.
9. Suyu kamachiq hawa llaqtaman purinanpaq apulliy.
10. Hatun Kamay Pirwaman hina llapa huq wakin Kamachi ruwaykuna
ruwanankupaq.
<br>
IIUMALLI
<br>
APUSIMI QUKUYMANTA
<br>
103º Phatmi. Huq niray kamachikuna atikunmi quyta huq niray runakuna
kayninman, huq niray kamachiykuna ruwakunmanmi, kamachiykunaqa
may p'unchay haykuyninman hinan hunt'akunan ichaqa manan atinchu
qhipaman kutipakuy, mirara kaqtinqa utaq huchachasqa kallaqtinmi
qhipaman kamachiy kutipakuman. Huq kamachiyqa qullun huq
kamachiy qukusqallanmi. Ichaqa kamachiy qullunllantaqmi
"inconstitusional" panpachaq hayrata rimayllawan
Hatun Kamay Pirwaqa manan paqtachanchu mana allin
allawkakunataqa.(*)
(*)Kay willakuyqa yapakun 28389 kamachiman hina, mast'arisqa karan 17
p'unchaypi ayamarka killapi 2004 watapi.
<br>
104º Phatmi. Rimana Wasiqa atinmi Hatun Kamayuqta kamachiykuna
ruwananpaq mañakuyta "Decretos Legislativos" nisqa hukhupi, ichaqa
huq niray kawsallapaq hinaspa p'unkay kawsaykunallapi chay kamachiy
qusqa qilqanpi nisqanman hina.
Manan atinchu Rimana Wasipi pasaq huch'uy huñunasqa qilqa
kamachinankuta kamachiyta.
Ichaqa Chay "decretos legislativos" nisqa kamachikunaqa qilqasqa,
mast'arisqa hinaspa hunt'asqa kanankupaqpas kikin wakin
kamachikunaman hina.
Suyu kamachiqmi Rimana Wasiman utaq chay wasipi pasaq huch'uy
huñunasqa apullikunaman llapa kamachikuna ruwasqanta willay.
<br>
105º Phatmi. Manan Ima manaraq Karachi qilqa ruwasqakuntata pipas
atinchu rikuyta manaraq huch'uy huñunakuypi kamaq apullikuna
rikuyninku kaqtin; ichaqa atikunman Rimana Wasiq ukhunpi
kamachiyninman hina. Astawan usqaytan Rimana Wasi qhawanan Hatun
Kamayuq Manaraq kamachikuna apachisqanta.
<br>
106º Phatmi. Llapa suyupi llaqta kamachisqa llank'ana wasinkunan
ukhunpi kamachiyninkuman hinan llank'ananku ichaqa Hatun Kamay
Pirwaman Hinapunin.
Llank'aq wasikunaq purinanpaq ukhunpi manaraq kamachikunaqa kikin
wakin manaraq kamachikunata hina rikukun, hinaspa apullisqa
kanankupaqmi kanan yupaspa kuskan huq yapasqa apullikunaq
munayninpi.
<br>
III UMALLI
<br>
KAMACHIYKUNA RIKHURIYNINPAQ, WILLAKUNANPAQ
<br>
107º Phatmi. Suyu Hatun kamachiq hinaspa Rimana Wasipi apullikunaq
allawkanmi qilqa kamachi kamarinanku
Wakin hatun kamachiqkunaq allawkan kallantaqmi yachayninman hina
ima kamachiytapas haymananpaq, chaypin kanku "instituciones publicas,
Gobiernos Rehgionales, Gobiernos locales hinaspapas Colegos
Profesionales" nisqakuna. Chaymantapas kallantaqmi sapanchasqa
runa allawkanmi kamachiyman kamachiy kamakunanpaq.*
Kay willakuyqa yapakun 28390 kamachiman hina, mast'arisqa karan 17
p'unchaypi ayamarka killapi 2004 watapi.
<br>
108º Phatmi. Kamachi chaskisqa Hatun Kamay Pirwaman hinaqa,
apachikun suyu kamachiqman chunka pisqayuq p'unchaypi pay kikin
kamachiyta qunanpaq. Sichus suyu kamachiq mana qunmanchu chay
kamachita chayqa, Rimana Wasipa kamachiqninmi utaq pasaq huch'uy
huñunasqa apullikuna qunku chay kamachitaqa.
Sichus Suyu kamachiq ima qhawaytapas rikun chay Rimana Wasipi
Kamachi qusqankuta chayqa apachinmi chay mana allin rikusqanta
Rimana Wasiman chunka pisqayuq p'unchay ukhupi yapamanta
kamachiy qilqasqanta ruwananpaq.
Rimana Wasi yapamanta kamachiy ruwayninta, kinkin kamachiqnin
qilqaspa qun chay kamachiyta ichaqa yupaspa kuskan huq yapasqa
apullikunaq munayninpi.
<br>
109º Phatmi. Llapa runaq hunt'ananpaqmi kamachiy qusqaqa, ichaqa
hunt'akunanmi mast'arisqa kasqanmanta pacha, ichaqa atinkun huq
niray hunt'akunanpaq qilqa rimaypas chaymanta hunt'akunanpaqpas.
<br>
IV UMALLI
<br>
KAMACHI HUNT'ACHIQ KALLPANMANTA
<br>
110º Phatmi. Suyu kamachiqmi suyu umalliq hinaspa paymi suyuq uyan.
Suyu kamachiq kanapaqqa Perú suyupin paqarisqa kama, kinsa chunka
pisqayuq wata kawsayniyuq kanan hinaspa akllay atiymi kanan.
<br>
111º Phatmi. Suyu kamachiqqa suyu runaq akllasqanmi. suyupi llapan
akllaq kuskallanpas akllananmi ichaqa akllaypaq mana wikch'usqa utaq
yuraq qilqa manan yupakunchu.
Sichus akllayman haykuqkuna manan yaqa llapan runaq akllayta
urqunkumanchu chayqa, yapamanta wakakunan huq akllayman ichaqa
kinsa chunka p'unchaq akllay willay mast'arisqamanta pacha ichaqa
iskay runallan qhipanan chay yapamanta akllaypaqqa.
Suyu kamachiq kuskawanmi, akllasqallaqtaqmi suyu kamachiqpa
"vicepresidentes" inisqa iskay qatiqninkuna.
<br>
112º Phatmi. Suyu kamachiqqa pisqa watapaqmi akllasqa, manan
chayllapi yapamanta akllachikuyta atinchu. Huq "periodo constitucional"
nisqallapas kananmi, hinaspa chay hukaq qhipa kawsay hamuqtañan
atinman yapamanta akllayman haykuyta, kasqan hunt'anakunawan.
Kay willakuyqa yapakun 27365 kamachiman hina, mast'arisqa karan 5
p'unchaypi ayamarka killapi 200º watapi.
<br>
113º Phatmi. Suyu kakachiqmi qasin:
1. Suyu Kamachiq wañuqtin.
2. Pasaq sumaq Kawsay sarunchasqan utaq mana qhali kaqtin, ichaqa
Rimana Wasiq kamachisqan.
3. Rimana wasiq wasq'iyninta chaskiqtin.
4. Rimana Wasita mana kasuspa hawa llaqtakunaman piriynin hucha utaq
manausqan tutimusqanmanpi.
5. Wikch'usqa, Hatun Kamay Pirwa mana kasusqan rayku ichaqa 117º
ñiqi kamachisqanman hina.
<br>
114º Phatmi. Suyu kamachiq llank'ayninmi tatin:
1. Chikan mana ruway atiq kayninpi ichaqa Rimana Wasin chaytaqa
kamachinan.
2. Paqtay Wasipi huchallisqa kaqtin, ichaqa 117º ñiqi Hatun Kamay
Pirwa kaman hina.
<br>
115º Phatmi. Suyu kamachiq sichus hark'asqa huq p'unchaykuna utaq
pasaq kawsaypaq kanman chayqa atinmi qatiqnin haykuyta chay
llank'ayman, mana atiqtintaq chay iskay ñiqisuyu qatiqmi atillantaq.
Sichus mana mayqinpas atimanchu chayqa Rimana Wasiq kamachiqnin
kanan. Ichaqa pasaqpaq manaña suyu kamachiq kayta atinmanchu
chaytaqa Rimana Wasipi Kamachiqmi yapamanta wakanan Suyu
Kamachiq akllakunanpaq.
Suyu kamachiq sichus hawa llaqtaman rimananpaqqa Rimana Wasiq
kamachisqanmi kanan, chay puriynin qatiqnin churakun suyu
kamachiypi. Hinaspa qatillantaqmi iskay ñiqi qatiqninpas.
<br>
116º Phatmi. Rima Wasipin "julio" nisqa antasitwa killapi, iskay chunka
pusaqniyuq p'unchaypi Suyu Kamachiq apu kamaq sutinta uqarin
llak'aynin qallariynanpaq.
<br>
117º Phatmi. Suyu kamachiqqa atinmi huchallisqa kayta, suyuta awqasqa
rayku; suyu kakachiqpaq, apullikunapaq, llaqta kamakuq akllayta
tatichisqan rayku, utaq Rimana Wasiq llank'ayninta qulluchisqan rayku,
ichaqa chay ruwayta atillanmantaqmi Hatun Kamay Pirwapi 134º ñiqi
kamachisqanman hina, hinallataq huñunakuyninkuta qulluchiqtin utaq
tatichiyta munaqtinpas, hinaspa hinallataqmi Hatun Akllanapaq Wasi
ruwayninta hark'akuqta.
<br>
118º Phatmi. Suyu Kamachiqpa ruwayninmi:
<br>
1. Hatun Kamay Pirwata, apusimikunata, kamachikunata hinaspa ima
qilqakuna kachakusqankunatapas hunt'ay hinaspa hunt'achiy.
<br>
2. Hawa llaqtakunapi Suyuta huinaspa llaqta ukhupipas suyu rantinta
sayanan.
<br>
3. Suyu kawsayninta umalliy.
<br>
4. Suyuq ukhunpi hinallataq hawa llaqtakunapi allin kawsayninta qhaway,
hawa llaqtakunaq ñawpapi suyunchis hunt'asqa hap'inankupaq.
<br>
5. Ch'ikllukuykunaman wakaynin: suyu kamachiq akllaypaq, apullikuna
akllanapaqpas, warayuqkuna hinaspapas warayuq yanapaqninkunata
wakin kamayuqkunatapas ichaqa kamachiman hina akllayninpaq.
<br>
6. Rimana Wasipi apullikunata mayninpi huñunakuypaq wakanata
qilqaspa
<br>
7. Rimana Wasiman ima pacha anyakuypas may kawsaypipas pay kikin
rimaspa, qilqaspa ima, ñawpaq ñiqi wata kamachikuna qallarishaqtin
willay. Lliw umallikuna willasqanqa watantinpi suyu kawsayninmanta
hinallataq umalliyninta hunt'askusqanmantan, imakuna t'ikraymantapas
suyunchis allin kawsayninpaq, Rimana Wasi yachananpaq churay.
Suyu kamachiqpa willakuyninqa ichaqa huq ñiqillan Hatun
Kamayuqninkunan chaskinanan.
<br>
8. Apu kamachikuna hunt'akunapaq huch'uy kamachiy ruwaynin ichaqa
ama saruchaspa utaq t'ikraspa; hinaspa, ñut'u kamachikunapas ruqay.
<br>
9. Hunt'anan hinaspa hunt'achinanpaq paqtay wasiq hayratankunata,
kamachiyninkunata hunt'achiytapas.
<br>
10. Hunt'anan hinaspa hunt'achinanpaq Suyu Ch'ikllukuy Wasi
kamachisqanta.
<br>
11. Hawapi llaqtakunaman rimayninchiskunata purichiypas hinaspa allin
kawsayninchispaq rimay qilqakuna ruwaspanpas.
<br>
12. Hawa llaqtakunapi rantiqninchiskunata, ichaqa Hatun Hach'awanqu
Kamayuqkuna huñiyninwan, Hatun Rimana wasiman willaspa.
<br>
13. Hawa llaqtakunaq rantinta sayaq mitmakunata chaskiy hinallataq
"cónsul" nisqakunata llank'ayninku hunt'aypi.
<br>
14. Umalliy Suyuqpa amachaqinta; wallakuna kamachiytapas, rakiytapas
hinallataq awqanakunayuq kallpakuna, llaqta t'uqriy kamayuqkuna
kachakuytapas.
<br>
15. Ima llaqtakuna suyunchista kamaykuqtinpas, amachakuypas, mana
rakisqa nitaq t'aqasqapas kananpaq hinaspa thak kawsaynita maskhay
suyuq munayniyuq kawsayninta.
<br>
16. Hatun Rimana Wasiq munayninman, maqanakuyman haykuy,
hinallataq thak kay qilqaypas.
<br>
17. Llaqtaq kaynin rikuy.
<br>
18. Qulqi mañakuykunapaq rimaynin.
<br>
19. Osqay apu kamachikuna quyta, phaku huch'uy hunt'anakuna kikin
kamachi kallpawan kayninpi, musikuy hinaspa qulqiwan llank'aymanta,
sichus suyuq yuyayninpi kanman ichaqa Rimana Wasiman yachananpaq
willaspa. Rimana Wasi atintaqmi chay huch'uy kamachikunata huqniray
ruwayta utaq qulluchiyta.
<br>
20. Kamachisqa chanin chaninchayta.
<br>
21. Huchayuqkunata panpachay, ñawpaqchana allawkata
huchallisqakunapaq ruway ichaqa wapasqawan hucha t'aqwiy ñishu
iskaychasqa kaqtin.
<br>
22. Suyuq sutinpi sumay quyta, ichaqa Apusimi Kamayuqkuna
munayninpi.
<br>
23. Perú Suyu runankunata, huq hawa suyukunapi walla kananpaq
apillichiy
<br>
24. Hatun Kamay Pirwaqpa huq apusimikunapaqpas kamachikusqanman
hina kamachikuq kaynintapas, kawsayninpaq hunt'ay.
<br>
V UMALLI
<br>
HACH'AWANQU KUNAWAMANTA
<br>
119º Phatmi. Suyuq kawsaynin hinaspa llaqtapaq llank'ay purinchachiyqa
Hach'awanqu Kunawaq makinpin, hinaspa ruwayninman hina sapanka
hach'awankuq makinpi.
<br>
120º Phatmi. Suyu Kamachiq ruwayninqa qullun sichus hach'awanqu
munayninpi suti qilqanwan.
<br>
121º Phatmi. Hach'awanqu kunawakanku, hach'awanqukunaq
huñunakuyninmi, apusimi qilqan t'uqsin imayna kanankutapas, imakuna
ruwayninkunatapas.
Hach'awanqu kunawaqa umalliqniyuqmi kanan. Suyu Kamachiqmi
umallin sichus pay rin huñunakuyninkuman chayqa.
<br>
122º Phatmi. Suyu Kamachiqmi akllaspa kamachanpas mit'anpas
hach'awanqu kamachiqtaqa hukaq hach'awanqukunatapas, Hach'awanqu
kamachiqta mañayninta uyaspa.
<br>
123º Phatmi. Hach'awanqu kamachiqmi atin mana hach'awanqu kayta
hinaspa ruwayninmi:
1. Kay, Suyu Kamachiq quepa, suyuq rimaynin willaq ichaqa suyuq
kamachisqan.
2. Hukaq Hach'awanquqkunaq llank'ayninta rikuy.
3. Huch'uy kamachikuna, usqay ruwaykunata hinaspa Hatun Kamay
Pirwaman hina hukaq kamachiykunata kayninpaq suti qilqanta churay .
<br>
124º Phatmi. Hach'awanqu kanapaqqa, Perú suyupi paqariqmi kana, iskay
chunka hunt'asqa wata kawsayniyuq. Awqanakunayuq kallpakunaq runan
hinaspa t'uqriy kakayuq runankunapas atinkun Hach'awanqu kayta.
<br>
125º Phatmi. Hach'awankuq ruwanankunan:
1. Suyu Kamachiq, Rimana wasiq makinman manaraq apusimi kamachi
churasqan huñichay.
2. Suyu kamachiq, huch'uy kamachikuna qusqan huñichay.
3. Imapas llaqta runaq allinninpaq kaq kamachinakuy.
4. Hatun Kamay Pirwa, apusimiq ima kamachisqankuna hunt'ay.
<br>
126º Phatmi. Imapas Hach'awankuq kamachinakusqanqa yaqa llapankuq
allinchasqanmi kanan, qilqa rimaykunapitaqmi qilqasqa kanan.
Hach'awanqukunaqa manan ruwayta atinchu llaqta kamachiypi huq
niray llank'ayta, ichaqa kamachi ruwayllapi.
Hach'awanqukuna manan atinkuchu kikinkupaq utaqhuq wakin
runakunapaqpas qulqita masqaspa llank'ayta, hinaspa manallataqmi
atikunchu sapanchasqa huñunakuykunapi llank'aytapas.
<br>
127º Phatmi. Manan chaykamalla kamachasqa Hach'awanqukunaqa
kanakumanchu. Ichaqa Suyu Kamachiqmi mayqin hach'awanqutapas
kamachinmanmi huq kamachikuna hunt'ananpaq, chaypas ruwayninta
waqaychapuspa, ichaqa kinsa chunka p'unchaylla, Hach'awanqu wasin
ukhullapi.
<br>
128º Phatmi. Llapan Hach'awanqukunan manuchana kanku, Suyu
Kamachiqman ima ruwasqankumantapas.
Llapan Hach'awanqukunan Suyu Kamachiq huchan ruwasqamanta utaq
Hatun Kamay Pirwa Apusimi Kamachikunaq kasqanmanta utaq
sarunchasqanmanta huchallisqa kankuman. Huñuynakuspa
kamachinakurqanchu chaypas ch'ikllunkutaña qispischispapas, ichaqa
sichus kasqan pacha wikch'ukunkuman mamakiyninkuman chayqa
qispisqan chay huchalliymantaqa kanku.
<br>
129º Phatmi. Llapan Hach'awanqukunan utaq munaq sapanchasqa
hach'awanqun riyta atinku Riman Wasiq huñunakuyninman, hinaspapas
siqachinakunaykuypi haykuy hinaspa kikin apullikuna hina rimayta
atispa, manan akllayta atinkuchu sichus mana Rimana Wasiq apullin
kaspa.
Hatun Rimana Wasiman riyta atillankun sichus rimanakupaq mink'asqa
kaspapas. Hach'a Wanqu Kamachiqtaqmi utaq huq hach'awanqu chayan
Rimana Wasiman tapuykuna kutichiq.
<br>
VI UMALLI
<br>
KAMACHI HUNT'ACHIQ KALLPAWAN RINAKUYMANTA
<br>
130º Phatmi. Kinsa chunka p'unchay ruwaynin qallarisqanpin,
Hach'awanqu Kamachiq Rimana Wasi huñunakuyman rin, wakin
Hach'awanqukuna kuska. Chaypin kamachiy musikayninta riqsichikun,
hinallataq aswan ñiqi ruwayninkunatapas. Mañakuntaqmi
sinchichakuyta.
Sichus Rimana Wasi mana huñunakunchu chayqa Suyu Kamachiqmi
apullikunata wakan sapanchasqa huñunakuyman.
<br>
131º Phatmi. Hach'awanqu kunawa, utaq mayqin hach'awanqupas
rinanmi Rimana Wasiman sichus anyanakuyman wakachisqa kanman
chayqa.
Anyanakuyqa qilqaypin mañakunan, ichaqa pachaq iskay chunka
nisqamanta chunka kisqayuqllapas "por ciento" nisqa apullikunan
Rimana Wasiman sayamuqkunamanta chay qilqataqa churananku.
Rimana Wasin akllakunan, ima p'unchay, ima pacha tapuykuna kutichiy
apakunantapas; kayqa manan kanamanchu nitaq akllakunmanchu kinsa
p'unchay qatiqnin p'unchay ukhupi nitaq chunka p'unchay rikusqamanta
qhipa.
<br>
132º Phatmi. Rimana Wasin llapan Hach'awanqu Kunawata, utaq mayqin
sapanchasqa Hach'awankuq huchanta tarispapas p'inqachin utanq
sinchichakuyninta qichukunanpaq ch'ikllunan, sapaqpi sapankanapaq.
Sinchichakuytaqa qichukun hach'awanqu wasiq mañakuywanmi.
Hach'awanqu Kunawa hinallataq mayqin sapanchasqa hach'awanqu
p'inqachinapaqpas, mañakunankun pachaq nisqamanta iskay chunka
pisqayuq nisqa t'aqallanpas, llapan Rimana Wasipi apullikunamanta.
Hach'awanqu kunawa utaq sapanchasqa hach'awanqu wikch'usqa
kananmi.
Suyu Kamachiqmi wikch'ukuyninta qanchis chunka iskayniyuq kawsaypi
uñinan, ichaqa qhipallanmantaqmi sichus sinchichasqa kanman
chayqa..
<br>
133º Phatmi. Hach'awanqu kunawa kamachiqninmi atin Rimana Wasiman
qilqapi mañakuyta hach'awanqukuna sinchichasqa kanankupaq. Sichus
mana chaskisqa kanman chayqa, utaq p'inqachisqa kanman chaypas
utaq ripunanpaq utaq suyu kamachiq kuyuchinman chayqa,
ñak'ariymanmi haykunku.
<br>
134º Phatmi. Suyu Kamachiq atinmanmi Rimana Wasi qulluchiyta sichus
Hach'awanqu kunawakunata iskay kutiña p'inqachinku utaq
sinchichayninkuta qichunchu chayqa.
Qulluchiq kamachiy ninan hayk'aqpaqmi waqmanta wakan musuq
ch'ikllikuyman wakasqanta. Chay musuq ch'iklluyqa tawa qatiq killapi huq
ch'ikllukuyman, mana huq ch'iklluypaq p'unchayta kasqanta kuyuchispa.
Manan Rimana Wasitaqa qulluchiyta atinkuchu watallaña kawsaynin
kashaqtin. Rimana wasi qulluchisqa chayqa, pasaq huñunakuyninqa
llank'anallanmi, ichaqa manan atikunchu qulluchiytaqa.
Mana Rimana Wasiqa huq niray qulluchisqachu kanyta atin.
Awqanakuy ukhupiqa, Hatun Rimana wasi manan qulluchisqa
kanamanchu.
<br>
135º Phatmi. Musuq Rimana wasi huñuyninpi atinmi Hach'awanqu
kunawata p'inqachiyta utaq sinchichaynin qhichuita, ichaqa
hach'awanqu kunawa kamachiqnin Rimana Wasipi rimasqan qhipa.
Kay tapukuypi suyu hatun kamayuqmi huch'uy kamachiy qayllanpi
kamachin, chay ruwaymantataq pasaq huñusqaman willan allinta rikuspa
Hatun Rimana Wasiman chayananpaq, llank'ayman haykuqtin pacha.
<br>
136º Phatmi. Sichus ch'ikllikuy mana ruwakunmanchu Kawsay p'unchaypi
churasqapi chayqa, qulluchisqa Hatun Rimana Wasin huñuchun llapa
allawkanwan, hinaspa yapamanta qallarin ruwayninta, wikch'un musuq
hach'awanqu kunawata. Manan mayqin hurqusqa hach'awanqupas
atinchu kamayuq kayta kamachiy tukukunan kama.
Rimana Wasi hinapi akllasqaqa churanakunmi mawk'a kaqman, chaypin
kashallantaq pasaq huñunakuy, hinaspapas llapa kamachiyta tukupan.
<br>
VII UMALLI
<br>
SAPAQCHASQA KAMACHIKUYMANTA
<br>
137º Phatmi. Suyu umalliqqa, llapan hach'awanqukunawan
kamachinakuspa, allin t'uphsiytaqa mit'allapi, llapan suyunchispaq utaq
wakillapaqpas, kamachikunami decreto nisqa kamachiyta, ichaqa chay
ruwaymantaqa willakunan Rimana Wasiman utaq willay llank'aq
Comisionmanpas, kay kamachipin ruwayta atinman:
1. Emergencia nisqa phakuphaku kaypi suyuqa, llaqtaqpa thak kaynin
thullmiqtin, hinallataq allin kawsay ch'arwikuqtin, ima huqarikuypas
kaqtin, suyunchispa utaq ayllunchispa allin kawsayninwan mana allin
kaqtin. Kay kaqtinqa atinmi quechuita garantias constitucionales nisqata,
kaykunawan tupaqta, qispiyta, runawaqaychakuyninta, wasin mana
ayusqa kayninta, huñunakuypaq qispiyta, suyunchis ukhupi qispisqa
purinanchistapas, 2º ñiqi 9,11 hinaspa 13 t'aqaman hina hinallataq 24
"apartado" f kasqan t'aqapi nisqamanpas. Manan hayk'aqpas pitapas
wanananpaq suyunmanta qarqusqa kanamachu.
2. "Estado de sitio" nisqapi, huq suyumanta runakuna suyunchisman
winayakamun chayqa, mayqin runaq garantia nisqan allawkan manan
tatinmanchu nitaq qichusqachu chayta riqsichikuspa. Manan tawa
chunka pisqayuq aswan p'unchayqa kanmanchu chay "estado de sitio"
nisqaqa. "Estado de sitio" nisqa kamachikuypiqa, Rimana Wasin
hunt'asqa allawkanwanmi huñunakun. Sichus aswan p'unchaykunaman
mast'arikuyta munanman chayqa Rimana Wasiq siminmanta ruwakunan.
<br>
VIII UMALLI
<br>
PAQTACHAY KALLPANMANTA
<br>
138º Phatmi. Paqtachakuy kallpaqa llaqtamantapuni paqarin
hUnt'akuntaqmi Paqtachay wasikunapi ima huq nisqalla kuraqmanta,
sullk'ankama hatun kamay pirwaman hinaspa kamachikunaman hina.
Llapa paqtay ruwaypi huq mana Kamay pirwaman kamachiy kaqtinqa ,
paqtay kamayuq Hatun kamay pirwamanmi paqtachayninpaq churan.
<br>
139º Phatmi. Paqtachakuy kallpawan ruwayninmi:
<br>
1. Huqlla kayninpi paylla kamachi hunt'achiy. Manan kanchu nitaqmi
kamanmanchu huq sapaq paqtachakuqta, ichaqa t'aqaspa wallakunaq
hinaspa "arbitral" nisqa kamaytaqa.
Manan paqtachayta imayna kawsaypipas huq ruwananpaq mink'asqa
kanmanchu.
<br>
2. Paqtachayqa mana pimanta muchuqmi. Manan mayqin kamachiqpas
challpukunmanchu nitaq tatichinmanchu. Manan paqtachay tukusqaqa
yapamanta quqahirunmanñachu, nitaq ruwakushaqtañapas
sayachikunmanchu, nitaq kamachiyninta muyuchikunmanchu, nitaq
sukhayachikunmanchu hunt'akuyninta. Kay kamachiykunaqa manan
añaychakuy allawkawanqa tanqanakunchu.
<br>
3. Paqtachay ruwaynin allin ruway kamachiykunaman hina.
Manan pipas kamachiyman hina Paqtachay Wasimanta laquchisqa
kanmanchu, nitaq huq niray paqtachayman churasqa kanmanchu. Nitaq
mana huchan paqtachasqapaq paqtachay wasi kaqtin, imayna
sitichasqa kaqtinpas.
<br>
4. Paqtachakuykunaqa ruwakunan llapa runaq qayllanpin kamachiyman
hina.
Llaqta kamayuq huchaq paqtachayqa, utaq willakuy mast'ariypi
huchakunaqa Hatun kamay pirwaman hinan llapa runaq qayllanpi
ruwakunan.
<br>
5. Paqtachay imayna kaynintaqa qilqapipunin churakunan, ichaqa
huch'uy kamachichakunaqa manan qilqapichu churakun, ichataqmi chay
churasqapiqa ima Karachi qilqa nisqantan churakunan.
<br>
6. Askha sayaqnikunayuqmi paqtachaypi kamachikunaqa sutinmi
"instancias" nisqa.
<br>
7. Chaninchayqa kamachiyman hinapuni, sichus mana huchayuq runa
hap'isqa kanaman chayqa chaninchasqan kanan, kayqa manan
panpachanchu mana allin pqaqtachay kamachikuqpa.
<br>
8. Apusimi sichus mana allin kayninqa manan paqtachakuyqata
tatichinmanchu, hina rikukuqtinqa hunt'achikunan allawkayuq tiqsi
kamachiykunawan, astawanqa suyunchis ukhupi samayusqanwan.
<br>
9. Riqch'akuy kamachikunawan manan hunt'achikuna tikachu llakichikuq
utaq huchalliq apisimiqa.
<br>
10. Manan pipas atinchu mana paqtachaykuywanqa huchallisqa nitaq
llakichisqa kanamanchu.
<br>
11. Ima apusimi iskayaypipas, llakischisqa kaqpaq utaq
huchallisqapaqpas payman sayapakuqtan hunt'achinan.
<br>
12. Mana pipas paqtachasqa kanmanchu sichus manan qayllanpiqa.
<br>
13. Manan tukusqa paqtachasqaqa huqmanta kawsarichikunmanchu.
Hucha panpachay qunqay, wiñaypaq sayachiy hinaspa qulluchiy tukuy
hayratasan.
<br>
14. Ima pachapiña paqtachaykuynin kashaspapas amachachikuymanta
hark'asqaqa kanamanchu. Llapa runan willasqa kanan simipi utaq
rimayllapi ima huchanpin wisq'asqa kasqanta. Allawkanmi huchallisqa
pay kikin akllasqan amachaqinwan rimaynin hinaspa yachachisqapas
mayqin paqtachay kamayuq qisk'ayninta willasqanmanta pacha.
<br>
15. Llapa runan willasqa kanan simipi utaq rimayllapi ima huchanpin
wisq'asqa kasqanta.
<br>
16.Paqtay wasipi llakichisqa mana paqtachay ruwakunanpaq, mana
kaqniyuq runakunapaqtaq mana qulqimanta, ichaqa huq
runakunapaqpas kamachiman hina.
<br>
17. Suyu runaq paqtachay kamayuq akllay ruway yanapananpaq
kamachiman hina.
<br>
18.Hatun Kamayuq ima atipanakuypi yanapananpaq ichaqa paqtay
kamayuq kayninman hina.
<br>
19. Manan mana yachaq runa paqtachaqqa kanamanchu sichus mana
hatun kamay pirwaman hina mana kamachasqa kaqqa.
<br>
20. Lliw runa atiyninman paqtachay kamachikunata tukuy yuyayninwan
rikuyta hinaspa t'aqwispa mana allin kaqtinpas rimayta.
<br>
21. hayratasqakunapas, wisq'asqakunapas, qhali kayta hinaspapas
allin wisq'ay wasikunapi apisqa kayninkuta.
<br>
22. Wisq'asqa wasipi wisq'asqakuna yapamanta yacharispa allin runa
kayninman tukuyninman huñusqa runamasinwan kawsayninman.
<br>
140º Phatmi.Wañuchikuy hayrataqa suyupi q'ita kayllapin churakun,
hawa llaqtakunawan maqanakuy kallaqtin, ukhu suyupi q'aqchaq
runaman, kamachiman hina hinaspa hawa llaqtakunawan rimay
qilqakunaman Perú llaqta mat'isqa kasqanman hina.
<br>
141º Phatmi. Paqtachakuy Ancha Hanaq Wasin p'unchukaypiqa
kamachikunan, utaq qulluchikunanpas kamachikuyta apusiminwan
sichus maqanakuy qallarikunman karan hanaqpaqtay t'aqapi, utaq kikin
Ancha Hanaq Wasipipas kamachiman hina. Atillantaqmi p'unchukaypi
kamachiyta utaq qulluchiytapas wallawisa paqtay k'itikunapi, icha 173º
ñiqi kamachiman hina.
<br>
142º Phatmi. Akllaypaq Ancha Hanaq Wasin paqtayninkuna paqtay wasipi
mana atikunchu rikuyta, manallataq atikullantaqchu paqtachaypaq hatun
wasi ruwasqantapas rikuyta, paqtachay kamayuq akllasqankutapas
hinaspa urqusqankutapas utaq hap'isqankutapas.
<br>
143º Phatmi. Paqtachaq kallpanpiqa kanmi paqtachay wasi paqtachay
ruwaqkuna, paykunan suyuq sutinmi paqtachayta ruwanku.
Paqtachay wasikunaqa kanku: Ancha Hanaq Wasi, hinaspa wakin paqtay
wasikunapas ukhunpi kamachiyninman hina.
<br>
144º Phatmi. Ancha Hanaq Wasiq Kamachiqninmi lapan paqtay
wasikunaq kamachiqninmi. Atún huñunaykuyninmi paqtachay ruway
kamayuqkunataq aswan kamachiqninku.
<br>
145º Phatmi. Paqtachay Wasin churan Hatun Kamayuq Wasiman
hinaspataq Rimana Wasipi rikuchin qulqi mañakuyninta.
<br>
146º Phatmi. Paqtachay Kamayuq kayqa hayuymi huq ima llank'aywan,
ichaqa Hatun Yachay Wasipi yachachiyllapin llank'aytaqa atinku.
Paqtachay Kakayuqkunaqa llank'asqanku rayku watapaq suyu qulqi chay
llank'aypaq qusllatapuni chaskinku hinaspa chay Hatun Yachay Wasipi
yachachisqankumanta hinaspapas huq qulqikunata kamachiman hina.
Paqtachay Kamayuqkunata suyu rantinkan:
<br>
1. Munayniyuq kayninman. Ichaqa kasunakun Hatun Kamay Pirwa
hinaspa kamachita.
<br>
2. Kamaquy kayninkupi ama kuyusqa kanankupaq. Manan munasqanpi
huq llak'ayman astasqachu kanman.
<br>
3. Mana kuyusqa kaynin ruwayninpi, ichaqa sumaq ch'uya kawsaynin
llank'aynin kana kama. Hinaspa
<br>
4. Huq payllayta Paqtachay kamayuq kayninman hinaspa tawa ñiqi
llank'aq kayninman hina.
<br>
147º Phatmi. Ancha Hanaq Wasi Paqtay Kayoayuq kanapami tunt'anan:
<br>
1. Perú suyupi paqarisqan kanan.
<br>
2. Hatun Runa kana.
<br>
3. Tawa chunka pisqayuq hunt'asqa watayuq kana.
<br>
4. Chunka wata hunt'a, Paqtachay Wasipi kamayuq kay utaq, chunka
pisqayuq wat hunt'a amachaqi kaypi llank'ay utaq, hatun yachay wasipi
yachachiy.
<br>
148º Phatmi. Mana allin kamachikunataqa wanachikunanpaq atikunmi
paqtachay wasipi huchallichiyta.
<br>
149º Phatmi. Hawa llaqtakuna hinaspa kikin llaqtakunaq kamachiqnin
yuyuq runa kikuqkuna yanapasqa, atinku paqtachay ruwayta ichaqa kikin
llaqtankupi kawsayninkuman hinallapuni, ichaqa ama saruchaspa runaq
kikin allawkanta. Kamachiymi kamachin imayna paqtachay
ruwakunanta hinaspa paqtachay huch'uy wasikuna kaynintapas.
<br>
IX UMALLI
<br>
SUYU PAQTACHAKUQ KAMAYUQKUNA HUÑUNAKUYNINMANTA
<br>
150º Phatmi. Suyu Paqtachakuy Kamayuqkuna Huñunakuymi akllan
hinaspa churan paqtachay kamayuqkunata, ichama mana kikin llaqta
runakunaq akllasqankuna.
Suyu Paqtachakuy Kamayuqkunan qispiypi llank'anku ichaqa ukhu
kamachiyninman hina.
<br>
151º Phatmi. Paqtay Kamayuq akllana Wasin, Paqtachay Wasipin kan,
chay wasin yachachiy paqtay kamayuq llank'aynikupaq huch'uy
paqtachay kasqanmanta Hanaq Paqtay Kamayuq kayninku kama,
chayman hina akllasqa kanankupaq.
Huq huch'uy Paqtachay kamayuq huq huq hatun paqtachayman wichayta
munaspataqmi Paqtachay Kamayuq akllana wasiq yachachiyninman hina.
<br>
152º Phatmi. Panpa paqtachaqkunaqa llaqta runaq munayninman hina
akllasqan.
Chay akllaypaqmi, mañakuykuna,qhawakun paqtay kamayuq llank'aynin,
yachaynin hinaspapas may kawsay yachachiy kayninpas kamachiyman
hinan kanan.
Kamachi qilqan atin paqtay kamayuqkuna akllayta hinaspapas imayna
akllasqa kayninkutapas.
<br>
153º Phatmi. Paqtachay Kamayuqkuna hinaspa llaqta amachaqikunapas
manan suyuq llaqta kawsayninpi ruwaypi kayta atinkuchu, hinaspapas
mana llank'ayninkuta sayachinkumanchu.
<br>
154º Phatmi. Hatun Paqtay Kamayuq Akllana Wasiy ruwayninmi:
<br>
1. Churan, llaqta rikusqan hinaspa imayna sumaq kawsayninta
ñawparichispa, paqtachay kamayuqkunata hinaspa llaqta
amachaqikunata llapa imayna llank'aykunapi. Chay kamayuqkuna
churay kanan pachaqmanta iskay ñiqi puchu llapa akllaq
kamayuqkunamanta.
<br>
2. Sut'inchay paqtay kamayuq hinaspa llaqta amachaqikunata, sapanka
qanchis wata llank'ay kutipi rikukun. Mana llank'aq qhipaqkunaqa
manañan haik'aqpas paqtachay llank'ayman kutiykumanñachu. Ichaqa
sapa sut'inchayqa sapaqmi ima huchanku rayku wikch'usqa
kanankumanta.
<br>
3. Ancha Hanaq wasipi amachaq hatun kamayuqkunata hinaspa Llaqta
hatun amachaqita muchuchiy, Ancha Hanaq Wasi mañayninman utaq
Hatun llaqta amachaqikunaq mañakuyninman hina, muchuy churasqaqa
manañan atikunñachu huqmanta rikuchikuyta
<br>
4. Paqtachay kamayuq llaqta amachaqi kayninta qilqapi churaspa
sapankaman rakiy.
<br>
155º Phatmi. Paqtachaq Akllaq Hatun Wasi kamachiq kananpaqmi
kamanchiyninman hina:
<br>
1. Huq Ancha Hanaq Amachaq, huñunakuspanku pakapi akllasqa.
<br>
2. Huq pakallapi akllasqa, llapan Hatun Llaqta Amachaqikuna huñuypi.
<br>
3. Huq pakallapi akllasqa, tukuy suyupi llank'aq Amachaqi Wasipi
kaqkunamanta.
<br>
4. Iskay pakallapi akllasqa Kamayuq Llank'aq Wasikunaq suyupi
kaqkunamanta, kamachiman hina.
<br>
5. Huq pakallapi akllasqa, Hatun Yachay Wasikunaq apaqninpi.
<br>
6. Huq pakallapi akllasqa, llapan sapaqchasqa Hatun Yachay Wasi
kamachiq. Kay Suyu Paqtachakuq Kamayuq akllaykun isqunman
yapakuy atikunanpaq, hinaspa atikullantaqmi iskay kamayuqta
yapaytapas ichaqa pakapi akllasqallataqmi hinaspa chay akllasqa
runakunaqa llank'ana wasikunapi kawsaqmi.
Suyu Paqtachakuq Kamayuqmi akllasqa kanku "suplentes"nisqa
amachaqikunawan kuska, pisqa watapaqmi akllasqa kanku.
<br>
156º Phatmi. Suyu Paqtachay Kamayuq kanapaqmi kikin Ancha Hanaq
Amachaq akllasqaman hinan, ichaqa kallanmantaqmi 4 yupay 147º
ñiqiman hina. Suyu Paqtachay Kamayuqmi kasqan kayniyuqkunan
hinaspa allawkayuqkunayuq hinaspapas kamayuq kayninman hina
kasqan ruwaykunayuq.
<br>
157º Phatmi. Suyu paqtachay Kamayuqkuna kuyusqan kankuman
huchallikusqanku rayku hinaspa Rimana Wasipi huñunayki ichaqa
sichus pachaq yupanamanta kinsa t'aqay apullikuna munayninpi.
<br>
XI UMALLI
<br>
LLAQTA AMACHAQI WASIMANTA
<br>
158º Phatmi. Llaqta Amachaqi Wasiqa kikinmanta munayniyuqmi. Llaqta
Amachaqi Kamayuqmi umallin. Akllasqan Llaqta Hatun Amachaqikuna
huñuyninpi, kinsa watapaq ichaqa atinkun yapamanta akllachikuyta
ichaqa iskay watallapaq kay kutitaqa. Llaqta Amachaqi kamayuqkunaqa
kikin Paqtachaq Kamayuqkunaq allawka ruwayniyuqmi. Hinaspataqmi
hark'asqa kayninkupas kikillanmi.
<br>
159º Phatmi. Llaqta Amachaqi Wasiq ruwayninmi:
<br>
1. Pay kikinpa munayninmanta utaq huqpa mañakuymantapas
paqtachakuypa.
<br>
2. Qhaway allinta rikuspa Paqtachay Wasi ruwayninta hinaspa allin
paqtachay ruwakunanpaq paqtachakuypa hunt'ananta qhaway, hinallataq
lliw runakunaq allawkanpas, apusimikunaq amachakusqanman hina.
<br>
3. Paqtachay ruwaypi suyuq rantin sayay.
<br>
4. Huchallikuy qallarisqanmanta pacha t'aqwin. Chaypaqmi T'uqriy
Kamayuq llank'ayninman hina hunt'ananan Llaqta Amachaqi
kamachisqanta.
<br>
5. Llakichikuy ruwayta qallarichinan munayninmantapas utaq huqpa
mañakuyninwanpas.
<br>
6. apusimiq t'aqwikusqanpi hamawt'ayni riqsichikuynin.
<br>
7. Kamachi ruway qallarikusqanta yanapay; hinaspa RimanaWasiman willay
utaq Suyu Kamachiqman, ima ch'usaq utaq sulluchiq kamachikuna
tariymanta.
<br>
160º Phatmi. Llaqta Amachaqiq qulqi quyninqa Hatun Llaqta Amachaqi
Kamayuq huñunakuypin ruwakun. Hinaspa haywakun Suyu Kamayuqman
hinaspataqmi Rimana Wasipi chaymanta Riman.
<br>
XI UMALLI
<br>
LLAQTA RUNA AMACHASQA KAYNIMANTA
<br>
161º Phatmi. Llaqta Amachasqa kikinmanta kawsaqmi, llapa llaqta
kamachisqa llank'aqkunan Llaqta Amachaq kamayuqta mañakuqtin
yanapananku.
Imayna kayninmi, tukuy suyupi, Ukhunpi kamachiman hina ruwakun.
Llaqta Amachaq Kamayuqmi Rimana Wasiq akllasqan hinaspa
hurqusqapas ichaqa pachaq nisqamanta kinsa ñiqi llapan yupaymanta.
Hinaspa kikin Rimana Wasipi apullikuna allawkayuqmi.
Llaqta Amachaq Kamayuq kanapaqmi amachaqi, kinsa chunka pisqayuq
wata hunt'asqa kana.
Llank'ay ruwayninmi pisqa watapaq, hinaspa manan pipas
pituchachinmanchu. Hatun Paqtachay Kamayuqkunaq hina ruwayniyuq.
<br>
162º Phatmi. Llaqta Amachaq Kamayuqmi amachaqinan llaqtaq
allawkanta hinaspa sapanka suyuntinpi kawsaq runakunaqta;
chaymantapas qhaway llapa llaqta kamachiqpa llank'aq wasikunaq
ruwayninta. Rimana Wasimanmi Llaqta Amachaq Kamayuq sapanka wata
hunt'aypi qilqa willayta churan, ichaqa apachillanmantaqmi sapa
mañakuqtinku. Kanmi allawkan Kamachi ruwakunapaq mañakuyta.
Atillamanmi ima ruway mañakuytapas aswan kusa llank'anan kananpaq.
Llaqta Amachaq qulqi mañakuyninmi churakasqa kanan Rimana Wasipi
chaypiqa rimanan kamayuqnin.
<br>
XII UMALLI
<br>
SUYU WAQANCHASQA HINASPA AMACHASQA KAYNINMANTA
<br>
163° Phatmi. Suyun rantinkan waqaychasqa kayninta Suyu Amachaqi
Ruway ukhupin.
Suyuq Amachaqiyninqa pasaq llapan suyupaqmi. Ruwakunmi suyu
ukhupi hinaspa hawa llaqtapipas. Llapa runa sapanchasqapas uytaq
huñunasqapas Suyu Amachaqi ruwaypi yanapanan kamachiman hina.
<br>
164º Phatmi. Suyu Amachaqi apaynin, yachachiynin hinaspa kikin ruway
yuyasqa ruwaypi hinaspa kamachiymi willakun imayna ruwaynintaqa.
Suyu Kamachiqmi apan Llaqta Amachaqitaqa.
Kamachiymi willakun maykama hinaspa imayna purinapaq Llaqta
Amachaqi ruwayninta.
<br>
165º Phatmi. Awqanakunayuq Kallpakuna kananpaqmi huñunakunku:
Qucha Mama wallawakunawan, Phawaq kallpakunawan. Paykuna
rantinkanku, munayniyuq kaynin hinaspa suyunchispa panpan k'apaq
kayninta. Paykunan allin thak suyuq kayninta qhawanku 137º kamachiman
hina.
<br>
166º Phatmi. T'ukriy Kamayuq rantinkan allin thak suyuq kayninta, allin
llaqta ukhupi kawsayta. Llapan llaqta runakunatan qhawan hinaspa
yanapan. Rantinkan kamachikuna hunt'asqa kananpaq hinaspa llaqtaq
kayninkunatapas utaq sapanchasqa runaqta qhawan, t'aqwin hinaspa
wikapan mana allin kawsaq runakunata. Qhawan suyuq patanta.
<br>
167º Phatmi. Suyu Kamachiqmi Awqanakuq Kallpakunaq hinaspa T'ukriy
Kamayuqkunaq umalliqnin.
<br>
168º Phatmi. Kamachikuna hinaspa llapan ukhu ruwaykunan churanku
imayna kayninkuta, llank'ayninkuta, ruwayninkuta, yachayninkuta
hinaspa imapin ruwakuyninta; hinaspapas kamachin Wallanqa
Kallpakunaq hinaspa T'ukriy Kamayuqkunaq ch'uya puriyninta.
<br>
169º Phatmi. Awqanakuq Kallpakunaq hinaspa T'ukriy kamayuq manan
ch'iklluqchu kanku. Hatun kamay Pirwaman muchuchisqa kanku.
<br>
170º Phatmi. Awqanakuq kallpapaqpas hinaspa t'ukriy kamayuqpaqpas
apusimin t'aqapun qulqita. Chay qulqiqa manan imapaqpas
hap'ikunmanchu, mana sapankankuq p'uchukayninpaq kaspaqa.
<br>
171º Phatmi. Wallanqa Kallpakuna hinapa T'ukriy Kamayuqkunan
yanapanku llaqtanchispa musikuyninman, yllu wiñayninpi, hinallataq
kawsaynin amachakuyninpipas, kamachiman hina.
<br>
172º Phatmi. Hatun Kamayuqmi Awqanakuqpa Kallpakunapi hinaspa
T'ukriy Kamayuqpi hayk'a runa kaynintaqa sapa watapi churan. Hayk'a
qulqi kaynintataqmi kamachin Sapanka Watapaq qulqi quy
huñunakuypi.
Siqaykunaqa qukun pipas ch'usaqchakuqtinmi apusimi
kamachikusqanman hina. Suyu Kamachiqmi chay siqaykunataqa qun
Awqa "General" nisqakunaman hinapapas "Almirante" nisqakunamanpas
chaymantapas "Generales" nisqa T'ukri Kamayuqkunaman, kikin hatun
wasinku mañakuyninman hina.
<br>
173º Phatmi. Huchallikuqkuna Awqanakuq Kallpakuna hinaspa T'ukriy
Kamayuqkunaq q'umallikuyninkuqa paqtachakun taripay wasikunapin
ichaqa awqanakuq kamachiman hina. Chay kamachikunaqa manan
allpanchu llata runakunamanqa, Ichaqa 141º Ñiqi kamachiqa wañuchiy
kamachisqallapaqmi.
Walla mana kamachi hunt'aqqa walla paqtachakuy kamachiwanmi
wawasqa.
<br>
174º Phatmi. Yachaykuna, sumaykunapas, qulqi chaskiyninkupas,
llank'asqan rayku qulqi chaskiyninkupas "oficial" nisqakunaq, walqanqa
kallpapipas, t'ukriy kallpapipas ninakuqmi.
Kaykunaq allawkantaqa manan qichukunmanchu, mana paqtachay
kamachiywanqa.
<br>
175º Phatmi. Awqanakuq kallpakunalla, T'ukriy Kallpakunapuwan hap'iyta
atinku kamachikuyninkupi awqanakuy maqanakunataqa.
Llapan kaqkunataqa utaq haykumuqkunaqa suyuq kayninmi tutun mana
ima qulqi pimanpas qusq.
T'uphsikuy ruwaytaqa apusimin ruwakunapaq kamachikun,
qhatukuynintapas, runaq hap'inantapas, mana awqanakuq kay
maqanakuykunataqa.
<br>
XIII UMALLI
<br>
CH'IKLLUKUY RUWAYMANTA
<br>
176º Phatmi. Ch'ikllukuy ruwayqa kikin akllay ruwakunantan qhawan
ichaqa sut'i, qispisqa hinaspa runaq munayninman ruwasqa kananpaq;
hinaspa akllay yupaykuna runaq kunayninta rikuchinan pay kikin
akllayninpi.
Yuyaypi allin ruwakunapaq qayllanta qhawarispa, hinaspa ch'ikllukuy
ruwakuqtinpas qilqapi runa qilqan churasqanta allintapuni waqaychay,
waqaychallataqmi llapa imayna runaq kawsayni willakuyninta.
<br>
177º Phatmi. Ch'ikllukuy Ruwayqa ukhunpin hap'in: Akllay Wasita; kikin
Akllay Ruwaq Wasita; hinaspapas Runakunaq paqarisqanmanta pacha
wañunan kama kawsayninta. Hinaspa llank'ankun nunasqankuman
hinallapuni ichaqa paykuna pura rimanakuspataqmi llank'ananku
ruwayninman hina.
<br>
178º Phatmi. Ch'ikllukuq Ruway Wasiq ruwayninmi:
<br>
1. Llank'ay qhaway ch'iklluy ruwaypi hinaspa aklla ruwaypipas,
pakuykunapipas hinaspa ima huq llaqta tapuykunapipas, chaymantapas
qilqapi sutikuna churayninpipas.
<br>
2. Hap'iy hinaspa waqaychay llapan t'aqa huñuy runakunaq llaqtapi
rimaqkunata.
llapan akllasqaman qilqapi churaspa quy.
<br>
3. Llapan t'aqa huñuy runakunaq llaqtapi rimaqkunaq kamachiypi
kawsayninta hinaspapas llapa akllaypaq kamachikunatapas.
<br>
4. Ch'iklluy ruwaypi paqtachay.
<br>
5. Akllasqakunata llapanman riqsichiy; rinanakuy unt'asqatataqmi utaq
huq rimaykuykunamantapas
<br>
6. Wakin apusimiman hina nisqakunatapas.
Ch'ikllupiqa, Suyupi Akllana Wasin atin kamachiy ruwayta qallariy.
Hatun Kamayuq Wasimanmi churan qulqi quchikuyninta ch'iklluypaq
hinaspa t'aqaspa sapanka llank'ay wasipas. Hinaspataqmi Rimana
Wasipi riman.
<br>
179º Phatmi. Ch'iklluy ruwaq wasipi aswan huñuyninmi aswan
kamachiqa, hinaspa pisqa kamayuqmi kanku:
<br>
1. Huq pakallapi akllasqa Hanaq Paqtay Wasiq samasqa paqtachaqta utaq
paqtachakuy kamayuqkunamanta; kay iskay ñiqipiqa, llank'aninta
q'asasqan ruwayninta hint'ananpaq, Hanaq Paqtay wasi kamachiqninmi
umallin
<br>
2. Huq pakallapi akllasqa Hatun Amachaqi Wasipi kamayuqninkunamanta,
Llaqta Amachaqi samasqa kaqkunamanta utaq Amachaqi
kamayuqkunamanta, kay iskay ñiqipiqa, llank'aninmantata q'asasqan
ruwayninta.
<br>
3. Huq pakallapi akllasqa, tukuy suyupi llank'aq Amachaqi Wasipi
kaqkunamanta.
<br>
4. Huq pakallapi akllasqa, Llaqta kamachiypi Hatun Yachay Wasikunaq
apaqninkumanta, ichaqa samaqkunatamanta.
<br>
5. Huq pakallapi akllasqa Sapanchasqa Hatun Yachay Wasikunaq
apaqninkumanta, ichaqa samaqkunatamanta.
<br>
180º Phatmi. Ch'iklluy ruwaq wasipi huñuyninpi aswan kamachiqniqa
manan tawa chunka pisqayuq wata sullk'achu kankuman nitaq aswan
qanchis chunka wata kawsayniyuq. Akllasqan kanku tawa watapaq. Ichaqa
yapamanta akllasqallataq kankumanmi. Kamachiymi willakun imayna
sapanka iskay wata hunt'asqa huq kamayuqkuna haykuyninta.
Llank'ayqa qulqimanta hinaspa p'unchaynintin, manan huq llank'aykunata
atikunchu ruwayta, ichaqa atinkullataqmi yachachiyta atisqankuman
hinallapuni.
Manan atinkuchu kayta Ch'iklluy Ruwaq Wasipi kayta akllasqa llaqta
kamachiqpaq, nitaq t'aqa t'aqa runa huñuyninpi kamachiqkunapas, nitaq
tawa wata quepa akllasqa munayninman.
<br>
181º Phatmi. Ch'iklluy ruwaq wasipi huñuymi akllakuy ruwaykunata tukuy
yuyayninwan allinta qhawan. Kamachin kamachiman hina hinaspa
allawkaq llapanpaq qallariyninkunaman hina. Akllay ruwaykunapi,
rimariykunapi hinaspa ima takuykunapipas. Kamachi qilqankuna aswan
mana qhipaman kutiqmi, manan pipas atimanchu t'ikrayta utaq
qulluchiytapas.
<br>
182º Phatmi. Ch'iklluy Ruwaq Wasi Kamachiqmi Hatun Paqtachay Wasiq
munayninman hina churasqa kan tawa wata llank'ananpaq. Ichaqa
hurqusqa kanmanmi sichus ima hucharuwasqanmanta hinaspataqmi
wikch'usqa kallanmantaq Ch'iklluy Wasi kamachisqan. Ruwayninmi kikin
Akllay Wasita.
Ruwayninmi: llapan akllanakuy akllakunanpaq, rimariykuna hinaspa
takukuykuna, qulqinmantapas, hinaspa ruwananmi akllanapaq qilqata.
Hinaspallataqmi wanapaqninkunaman qunan llapan imakunapas
akllaykuna ruwakunapaq hinaspa willakuy llaqtantiman
mast'arikunapaqpas. Pasqmi akllaymanta willan hayk'a qilqa akllay
yupakuyninta. Hinaspapas llapa kamachiyman ruwaykunatapas hunt'an.
<br>
183º Phatmi. Akllay Ruwaq, Qilqapi Paqarimusqamanta Runaq Kawsanata
Qilqaq Wasi apaqninmi Hatun Paqtachay Wasiq munayninman hina
churasqa kan tawa wata llank'ananpaq. Ichaqa hurqusqa kanmanmi
sichus ima hucharuwasqanmanta hinaspataqmi wikch'usqa kallanmantaq
Ch'iklluy Wasi kamachisqan. Ruwayninmi kikin Akllay Wasita.
Chaymantapas imaymana ruwayninta kamachiman hina ruwan.
<br>
184º Phatmi. Ch'iklluy ruwaq wasin qulluchin akllayta, rimariyta utaq huq
llaqtaq takukynintapas sichius qullusqaña kaqtin, utaq yuraq qilqa
rikhurimuqtin,sichus pachaq yupay nisqamanta kinsa ñiqi iskaychasqa
ñiqi akllaymanta kan.
Warayuq wasipaq atillaqtan huq niray akllay kananpaq sapaq
kamachita quy.
<br>
185º Phatmi. Akllay llaqta rimaqtin yupay utaq imayna akllaypipas
hamp'ara akllay patapi mana tatispa ch'ulla kutillapin yupakun. Ichaqa
atikunmi yapamanta yupayta sichus chay yupanapi pantay manman utaq
akllaypi kaqkuna mañakuqtin, chayman hina kamachiman hina umalliqta
churan.
<br>
186º Phatmi. Akllay Ruwaq Wasin kamachin akllaypaq ima kamachitapas
ichaqa allin ch'uya kananpaq hinaspa runaq qispiyninta allawkanta ima
rikusqa kananpaq chay akllay p'unchaypi. Kay kamachikunaqa
hunt'anapunin chaypaqmi yanapachikun Awqanakuq kallpakunawan
hinaspa T'ukriy Kamayuqkunawan.
<br>
187º Phatmi. Askha runaq akllayninpi kanmi llapan akllay atinkun hayk'a
haykuyninkunan hina yupaypi ratiyta kamachiman hina.
Apusimi qilqa willakun imaynan Perú Suyu hawa llaqtapi kawsaq
runakunaq akllayninta.
<br>
XIV UMALLI (*)
<br>
CHAWPICHAKUY QULLUCHIY
<br>
(*) Llapan XIV umallin huqmanta ruwakun 27680 Kamachiman
hina,mast'arisqa 07 p'unchay Pawkarwaray killapi 2002 watapi
<br>
188º Phatmi. Chawpichakuy qulluchiyqa huq niray llaqtaq
kamachiyninwan ruwakunallapunin, tukuy llaqta suyu ñawpaqman
wiñananpaq.
Chawpichakuy qulluchiyqa t'aqa t'aqa chikallapanta ruwakun, ichaqa
yuyaykunata yupanchaspa llank'anapaq suyuntinpi sapanka
llaqtakunaman t'aqa t'aqa rakiypi qulqi chayananpaq.
Suyuq kallpankuna hinaspa llapa hatun kamachiy wasikuna
chaymantapas qulqi suyu chawpichakuy qulluchiykun kamachiyman hina.
<br>
189 Phatmi. Perú suyuqa kinsa huch'uy suyukunapi t'aqasqan
llaqtakunapi, huch'uy llaqtakunapi hinaspapas k'itikunapi, sapanka
chhayna nisqakunapin kan hinaspa churakun hatun llaqta kamachiy, suyu
kamachiy hinaspa huch'uy llaqta mamachiypi, ichaqa . runakunaq hatun
kamachiyman hinaspa kamachiykunaman hina, ichaqa waqaychasqa
llaqta suyuq tukuy sumaq kayninta.
Suyuq kamachiyninqa hatun llaqtakunan hinaspa taqsa
llaqtakunan,huch'uy llaqtakuna chaymantapas ayllukuna.
<br>
190º Phatmi. Huch'uy suyukuna kamakuran ñawpaq llaqta kawsayninta,
ruwayninta hinaspa qulqi imayna maskhayninta qhawaripa, huñuspa
ch'ulla pachapi kawsaqta hina.
Chay chawpichakuy qulluchiyqa qallarin kamachiq runakunata akllaspa
khunan taqasa llaqtakunapi kaqkunata hinaspa Callao nisqa huch'uq
llaqta kamachiqtawan. Chay kamachiykunaqa huch'uy suyukunamantan.
Llaqtakunapi kawsaq runakunata tapuspan iskay utaq astawanpas
llaqtakuna huq huch'uy suyuta kamankumanmi, ichaqa kamachiyman
hinamupi. Kikillantapunis qati qati taqsa hinaspa huch'uy llaqtakuna
ruwayta atillankumantaq huq suyuman t'iqrakuyta munaqtinku.
Kamachiymantan kan wakin ruwaykumantapas, chaymanta huq niray
llaqtakuna huñunakunanmantapas.
Llaqtakunaq huñunakuynin ruwakunan kama, iskay utaq astawan
suyukuna rimarinakuspa kawsayninkupaq ruwayta atillankumanmi.
Kamachiypa ukhunpin ichaqa ima ruwaypas.
<br>
191º Phatmi. Huch'uy suyu llaqtakuna kikillanmi kamachikunku,
qulqinmantapas, kawsaninmantapas hinaspa llapa ruwayninmantapas,
llapa "municipalidad" nisqa warayuq wasikunawan rimarispa ichaqa
yupanchaspa ruwayninkunata.
Huch'uy suyuq kamachiyninkunaqa hatun suyuq kamachiyninman
hinapunin ruwasqa, hinaspa hatun kamayuq apasqan chaymantaq
"Consejo de Cordinaciòn Nisqa "alcalde" nisqa kamachiq warayuqwan
hinaspapas huq llaqta runawan kuska, ruwaspa llapa llank'aykunata
kamachiyman hina.
Qanchis (7), iskay chunka pisqayuq(25) kamayuq runakunan kanan hatun
suyu llaqta kamachiypiqa, huq (1) runallapas huch'uy llaqtapiqa
kanallantaqmi, kamachiyman hina, imayna runakuna kamayuq akllayta
aniqman hina.
Umalliqqa qatiq umalliq kuskawanmi akllasqa, ichaqa tawa watapaq
ichaqa yapamantapas huqmanta akllasqa kanallantaqmi. Chaymantapas
huq huch'uy suyuq kamachiqninkunapas hinallataq akllasqa
kanallankumantaqmi kasqan watakunapaq, kamachiyman hina.
Runa ayllukunan kamachikun hayk'a warmi qhari hayk'a kamayuqkuna
akllasqa kananata, kikillantataqmi "Consejo Municipales nisqakunata
akllakun. (*)
(*) Kay willakuyqa huq niraytaruwakuran, 28607 kamachiman hina,
mast'arisqa karan 04 p'unchay Antaray killapi 2005.
<br>
192º Phatmi. Huch'uy suyupi kamachiqkuna llaqta ñawpaqmaman
wiñaynintan munan, qulqi kayninta allinta qhawarispa, hinaspa allinta
llank'aypaq churaspa, llaqtapi kawsaq runakunanan allin kananpaq,
ichaqa sumaq tukuy suyu, huch'uy suyu ayllukunan kawsayninman.
Atinkun ruwayta:
<br>
1. Ukhu ruwaynin chaskiy hinaspa qulqimantapas
<br>
2. Niy hinaspa chaskiy huch'uy suyuq ñawpaqman riyta rimayanakuspa
"municipalidades" nisqakunawan hinaspata llapa runankunawanpas.
<br>
3. kayninkunata hinaspa qulqinkuta kusa qhawayta.
<br>
4. Qhawaspa apullichiykunata quy, llank'ana qilqata hinaspa
allawkakunata llapa kamachiykuna kaypi.
<br>
5. Huch'uy suyu qhapaq kayninta kuyuchiy hinaspa llank'aspa sumaq
t'ikarinanpaq.
<br>
6. Huch'uy suyuq kamachiykunata yuyaywan churay.
<br>
7. Qhawaspa kuyuchiy ruwaynunata utaq chakra llank'anapaq,
challwapaq, llank'ay ruwaywan ruruypaq, "agroindustria" nisqapaq,
qhatuypaq, riqsiy munaqta, kallpapaq, antamanta, ñankunamanta,
rumaykunamanta, yachaymanta, qhalikaymanta hinaspata llapan
kaymanta kamachiyman hina.
<br>
8. Yachaypi tupanakuyta kuyuchiy, imaymana llank'aykunapaq qulqi tariy
hinaspa ñankuna wasikuna llutaspa huch'uy suyu kawsaypi.
<br>
9. Suyu apusimi kamaykunata imaymana ruwayninkunapi kayninman hina
hayway.
<br>
10. Kamachiyman hinallapuni imaymana llank'aypi ruwayninkunata
ruway.
<br>
193º Phatmi. Huch'uy suyuq kaynin hinaspa qulqinmi kan:
<br>
1. Wasikuna hinaspa astanakuna paypa kaqnin.
<br>
2. Llaqtaq qulqi rakiypi kamachiyman hina qulqi chaskiy.
<br>
3. Qulqi churaykuna allin kayninpaq.
<br>
4. Llapa qulqi allawkakuna sapanchasqa rayku tariy, qusqa rayku
hinaspa llank'ayninku kayway rayku, kamachiyman hina.
<br>
5. Llapa qulqi chaskisqakuna "Fondo de Compensaciòn Regional"
ichaqa llapanpaq rakina kaqtin, kamachiyman hina.
<br>
6. Llapa kaykuna qulqi churayman hina.
<br>
7. Llapa qulqi rantispa qhatuspa chaskiy ichaqa suyu rantinkaypi,
kamachiyman hina.
<br>
8. Wakinpas kamachiyman hina.
<br>
194º Phatmi. "Municiplidades" nisqa warayuq taqsa llaqtapi utaq
hunch'uypi ima kamachiq wasikuna kanku. Chay sapankataqmi kikin
kawsayniyuq, qulqiyuq hinaspa kawsayniyuq kanku. Sapanka aswan
huch'uy "centros poblados" nisqakunataqmi kamachiyman hina
kamasqa kanku.
Llaqta wasipi kamachiqkuna kanku "Consejo Municipal" nisqakuna
kamachiq hinaspa llaqta kawsay amachaqiq, hinaspataq "Alcaldía" nisqa
ruwaq, llapa lliw ruwaykuna atiq kamachiyman hina.
"Alcaldes"nisqa warayuqkuna hinaspa "regidores" nisqa warayuq
yanapaq kamayuqmi llaqta runaq akllasqanmi kanku. Kamachiyninkun
tukukuyta atikunmanmi ichaqa manan pankunamantachu, kamachiyman
hina. (*)
(*) Kay willakuyqa huq niraytaruwakuran , 28607 kamachiman hina,
mast'arisqa karan 04 p'unchay Antaray killapi 2005.
<br>
195º Phatmi. Huch'uy llaqtaq allawkakunan paqarichiyku llaqtaq
qhapaqkayninta, hinaspa llaqtantinpaq sumaq kawsayta hunt'a kaywan,
llaqta suyuntin kayninman hina ñawpaqpaqpuni rinanpaq.
Atinku ruwayta:
hina musuq kamachiykunata kallpachay.
<br>
1. Chaskiy Ukhupi imayna kawsayninta hinaspa qulqinta.
<br>
2. Chaskiy ñawpaqman rinanpaq imayna ruwanata rimaspa llaqtapi
sapanchasqa runakunawan.
<br>
3. Rikuy kayninkunata hinaspa qulqinkunatapas.
<br>
4. Kamay chhalay hinaspa hurquy qulqi quyta, chaskiyta, wasimanta
qulqi quy,"derechos municipales" nisqakunata, kamachiyman hina
<br>
5. Kamay, kakachiy hinaspa paqtachay llaqta runaq kawsayninpaq hunt'a
hunt'a kayman hina.
<br>
6. Kikin llaqtapi wasikunamanta chakrakunamantapas yuyay, ichaqa
rikuspa imayna qilqapi "zonificación, urbanismo y el acondicionamiento
territorial" nisqata tarinqa, chaymantapas suyu patapi.
<br>
7. Astawan yanapay qulqi tariymanta hinaspa llank'aypaq
churaymantapas.
<br>
8. Wiñachiy hinaspa ruwaykunata utaq quykunata yachaypi, qhali kaypi,
wasi, allchaypi, pacha kawsaypi, "transporte colectivo" nisqapi,
puriykunapi, riqsiykunapi, allin ñawpaq wasikuna llut'aykuna rikuypi,
tukuy yachaykunapi, pukllaykunapi, kamachiyman hina.
<br>
9. Yachayninman Hina hayway manaraq kamachikunata ima yachay
llank'ayninman hina.
<br>
10. Apuliq kayninman hina ruwaynin kananpaq, kamachiyman hina.
<br>
196º Phatmi. Kapuykuna hinaspa qulqikuna "Municipalidades" nisqa
wasikunaqmi:
<br>
1. Paypa Wasinkuna hinaspa wasipi kaykuna.
<br>
2. Llapa qulqi churaykuna kamachiyman hina.
<br>
3. Qulqi Churaykuna, "tasas", "arbitrios", "licencias" llapan kamasqa
allawkakata municipales nisqanman" kamachiyman hina.
<br>
4. Sapanchasqa, quykuna hinaspa ruwaykuna qulqimanta allawkakuna
quy, kamachiyman hina.
<br>
5. Qulqi qusqakuna "Fondo de Compensaciòn Municipal, rakina atiymi
kananku, kamachiyman hina.
<br>
6. Watapaq qulqi chaskiy atiy "Ley de Presupuesto" nisqaman hina.
<br>
7. Llapa qulqi qunankumanta "canon" nisqaman hina.
<br>
8. Qulqi imaymanamanta chaskikuyninmanta, chayman yapakun llaqta
suyu rantinkayninta, kamachiyman hina.
<br>
9. Wakintaq kamachiyman hina.
<br>
197º Phatmi. Llapa llaqtapi tiyaq runakunatan "Municipalidad "nisqa
yanapan ñawpaqman rinanpaq. Chaymantapas waqaychanku runaq
kawsaninta, ichaqa "Policia Nacional" nisqawan yanapachikuspa,
kamachiyman hina.
<br>
198º Phatmi. "Capital de la República" nisqa llaqtan manan ima huch'uy
suyupaqpas churakunchu. Hinaspa huq niray kamachiykunan kan chay
llaqtapaqqa chay "Ley Orgánica de Municipalidades" nisqapipas.
"Municipalidad Metropolitana de Lima" nisqaqa allawkakun kikin "Lima"
llaqtallapipuni.
Suyu patapi "municipalidades" nisqa warayuq wasikunaqa, hinallataqmi
aswan huq niray kamachiymi paykunapaq kan chay "Ley Orgánica de
Municipaliades" nisqa Hatun Qilqa kamachiyninpi.
<br>
199º Phatmi. Llapa "Gobiernos Regiolales" nisqakunaqa kikin
qhawarikusqankupin llank'ananku, hinaspa llaqta kamachiyninman
hinapuni, chaymi "Contraloria General de la República" nisqan rikuyta
atin ima ruwaynintapas. Chay llapa "gobierno" nisqakunan watantinpaq
atinku qulqi mañakuyta llaqta runata ichaqa uyarispa hinaspa
willanankun ima ruwasqankutapas, kamachiyman hina.
<br>
PISQA HATUN T'AQA
<br>
HATUN KAMAY PIRWA AMACHAKUYNINKUMANTA
<br>
200º Phatmi. Hatun Kamay Pirwa amachakuyninmi:
<br>
1. "Acción de Habes Hábeas" nisqa mayqin kamachikuqpa, umalliqpa
utaq runaq ruwayninpas, mana ruwayninpas, piqpa qispisqa kaynintapas
q'istinchstinpas, saruchakunpas Hatun kamay Pirwaman hina atinmi
mañakuyta.
<br>
2. Amachakuy mañakuyqa, atikunmi mayqin kamachikuqpa, umalliqpa
utaq runaq ruwayninpas, mana ruwayninpas, piqpa qispisqa kaynintapas
q'istichiqtinpas, saruchakunpas Hatun kamay Pirwaman hina atinmi
mañakuyta ichaqa manan atinmanchu kay qilqapi hamuq ñiqi kaqtin.
Hinaspataqmi aman atikullantaqchu sichus allin Paqtachay Wasiq
kamachikusqan qhipa. T'aqaspa kay hamuq willakuyman hina. (*)
(*) Kay willakuyqa yapakun 26470 kamachiman hina, mast'arisqa karan
12 p'unchaypi Inti Raymi killapi 2000 watapi
<br>
3. "Habeas Data" nisqa mañakuyqa, atikunmi mayqin kamachikuqpa,
umalliqpa utaq runaq ruwayninpas, mana ruwayninpas, piqpa qispisqa
kaynintapas q'istinchstinpas, saruchakunpas 2º ñiqi, 5) t'aqa hinaspa
6)Hatun kamay Pirwa kamachiyman hina. (*)
(*) Kay willakuyqa yapakun 26470 kamachiman hina, mast'arisqa karan
12 p'unchaypi Inti Raymi killapi 1995 watapi
<br>
4. Hatun Kamay Pirwa mana hunt'akuqtin paqtay mañakuytaqa mana allin
apusimi qilqa kaqtin, kamachikuna, usqay ruwaykuna, hawa
llaqtakunawan qilqa rimaykuna, Rimana Wasiq kamachiynin, llaqta
ukhupi kamachiyninku, hinaspapas llapan warayuq kamachiyninkuna
mana allin kamachiykuna kaqtin atikunmi kay paqtay mañakuytaqa.
<br>
5. "Acción Popular" nisqataqa atinkun Hatun Kamay Pirwa
saruchasqa kaqtin mana allin apusimi qilqa kaqtin, mayqin kayakuq
kamachi qusqanman qhipa.
<br>
6. Paqtay kamachiy ruwakunanqa mayqin kamayuq utaq llank'aq
kasunanpaqmi ruwakun kinaspa apusimi kikinmanmi riqch'akun, hinaspa
atikullantaqmi paqtachay wasipi huchallichiyta apusimiman hina.
Kay paqtay kamachiy Hatun Kamaypirwata mana kasuqtinku, rantinkaypi
ruwakunanpaq ukhunpi kanmi qilqa kanachiyninkuman ruwaynin.
"Hábeas" nisqa ruwayninqa manan tatinchu 137º ñiqi Hatun Kamay
Pirwa hunt'akushaqtinpas.
Kay paqtachay mañakuy allawkakuna tatiqtin utaq qullusqa kaqtinpas,
Paqtay Wasin chay mañakuykunaq rikuyninqa. Ichama mana Paqtachay
kamawuqa atinchu kamachi ruwayta sichus suyu phaku phakupi kanman
utaq ñak'ariypi kaqtinpas.
Kay allawka saruchasqa kaqtin paqtay churanapaq, chayman hina
Paqtachay kamayuq qhawananpaq. Manan Paqtachay kamayuq imatapas
ninmanchu chay "estado de emergencia" utaq "de sitio"nisqamanta
imatapas rimayta nitaq mana allinta rimaytapas.
<br>
201º Phatmi. "Tribunal Constitucional" nisqa Hatun Kamay Pirwa
rikuqmi. Hinaspa munasqanman hina llank'aqmi. Pisqa kamaqukunan
llank'anku pisqa watapaq akllasqa.
"Tribunal Constitucional" Nisqakunaqa pisqa watapaqmi akllasqa kanku.
Tribunal Costitucional" Hatun Kamay Pirwapi kamaq kaspa
llank'anapaqmi, kikin "Vocal de la Corte Suprema" nisqapaq hinan ima
kayninkunata hunt'ananku, hinaspa allawkankuna hinaspa kamayuq
kayninku kasqan Rimana Wasiqpa apullinkuna kikinmi. Ichaqa manan
imatapas paykunawan ruwanankutaqchu.
Chay "Tribunal Constitucional" nisqa kamachiqninkunaqa akllasqa kanku
Rimana Wasiqpa awllikunaq akllasqanmi. Ichaqa manan atinkuchu
akllachikuyta "Tribunal Constitucional" nisqapi sichus huq wata qhipa
paqtachay ruwayninkunata utaq llaqta Amachaqi
kamayuqkunamantapas tatinankuchu karan chayqa.
<br>
202º Phatmi. "Tribunal Constitucional" nisqa Hatun Kamay Pirwa
Kamayuq wasi ruwayninmi:
1. Riqsiy, sapan paqtachaq kayninpi kamay pirwa sarunchasqa
paqtachakunanpaq.
2. Riqsiy, sapan hinaspapa pasaqpaqpuni, mana chaskisqa
mañakuykuna kaqtin "habeas hábeas, acción de amparo, y acción de
cumplimiento" nisqakuna tukukuqtin.
3. Riqsiy mayqin paqtay kamayuqmi rikunan paqtachay mañakuykunata,
Hatun Kamay Pirwa kamachisqanman hina.
<br>
203º Phatmi. Hatun Kamay Pirwa mana hunt'aynintaqa
mañakunkumanqa:
<br>
1. Suyu Umalliq
<br>
2. Suyu Llaqta Amachaqin.
<br>
3. Llaqta Allawkan Amachaqin.
<br>
4. Pachaq yuyaymanta iskay chunka ñiqi apullikuna.
<br>
5. Pisqa waranqa llaqta hatun runakunan sutinku Akllay Wasiq allin
rikusqa. Sichus warayuq Wasi mana allin kamachita quntin, pachaqmanta
huq ñiqi runankunan atin mañakuytapas. Ichaqa manan chay yuyayqa
yapakunmanchu chay qalliypi nisqaman hina.
<br>
6. Sapanka llaqtaq umalliqninkunan ichaqa "Consejo de Coordinación
Regional" munayninpi, utaq warayuqkuna yanapaqninku munayninman
hina, ichaqa ruwayninkuna qayllanman hinallapunitaqmi.
<br>
7. Kamayuqkunaq Llank'ana Wasin, ichaqa yachasqankuman hinallapuni.
<br>
204º Phatmi. Paqtachay qilqa "tribunal Constitucional" nisqa Hatun
Paqtay Wasi qusqanqa yachachisqa suyuntaman kanan imaymana
mast'ariypi. Mast'arisqa kasqanmanta huq hamuq p'unchaymanmi
qullupun chay kamachiyqa.
Manan qhipaman rinmanchu paqtachay kamachiyqa, ni llapanpas nitaq
wakillan, huq kamachiyqa.
<br>
205º Phatmi. Tukusqa ña chay paqtachay mañakusqa kaqtin, sichus chay
paqtay mana allin qhawasqachu kanaman chayqa atikullantaqmi huq
hawa llaqtakunapi hawa llaqtakunaman qilqa rimaykunaman Perú suyu
llaqtawan hina mañakuyta.
<br>
SUQTA HATUN T'AQA
<br>
HATUN KAMAY PIRWA ALLCHAYMANTA
<br>
206º Phatmi. Ima Hatun Kamay Pirwa allchasqa kanantaqa llapan
apullikuna Rimana Wasiq munayninpin, chaytataqmi llaqta rimanakuypi
munasqanman. Ichaqa manan llaqta runaq tapuynin kamantaqchu sichus
Rimana Wasi iskay " legislatura" nisqa huñusqa rimaypi iskay rutita
munayninta willanku, sapaka akllaymi pachay yupaymanta kinsa ñiqi
nisqa yupay.
Hatun Kamay Pirwa allchaypaqqa Perú Suyuq apullinmi ñawparispa
mañakunan, ichaqa Hach'awanqu huñunakuspa munayninpi; Apullikuna,
hinaspa as akllay atiq kuraq llaqta runakuna (0.3%) sutin qilqanku Akllay
Wasipi chiqan qhawasqakuna.
<br>
TUKUYKUNAPAQ KAMACHIYKUNA HINALLATAQ NISQAKUNAMANTA
<br>
HUQ ÑIQI. Manan pipas musuq haykuq kamanchu nispapas
yapamanta haykuq kallanmantaqchu chay "R'egimen del Decreto Ley Nº.
20530" nisqaman.
1. Manan pipas musuq haykuq kamanchu nispapas yapamanta haykuq
kallanmantaqchu chay "R'egimen del Decreto Ley Nº. 20530" nisqaman.
2. Sichus manqin llank'aqkuna, kamachiykunata mana hunt'ankuchu
"pensiòn" nisqa qulqi chaskinankupaq chayqa, churakunankun "Sistema
Nacional de Pensiones o el Sistema Privado de Administradoras de
Fondos de Pensiones" nisqaman.
Runakunaq kawsaynin rayku, musuq kamachiykunata kasuspan "estado"
nisqapaq llank'aqkuna chaypi churakunanku, imayna kayninman hina.
Manan pipas atinchu "pensiones nisqa qulqi mallmayta, hinaspapas
pisiyachiyta huch'uyachispa astawan Unidad Impositiva Tributaria"
nisqaman.
Kamachiymi kamachinqa "topes de pensiones" nisqa yapakunanpaq
ichaqa manan puchunanchu huq "Unidad Impositiva Tributaria"
nisqaman.
Musuq kamachiy "pensiones" nisqa qulqi chaskiypi kanqa chayqa qulqi
huñusqaqa chikan qulqi chaskiq yapakunanpaqmi, kamachiyman hina.
Sichus ima huqniray kamachiykuna khunan "pensiones" nisqa qulqi
chaskiypi kanqa chayqa utaq hamuy qulqi chaskiypi, criterios de
sostenibilidad financiera" nisqamanmi kaman, ichaqa manan
mallmakunanchu.
Kay tukukuy kamachiyqa hinaspa "Transitoria Primera" nisqa rantinpin ,
28389 Kamachiy, mast'arisqa 17 p'unchay Ayamarka killapi, 2004 Watapi
Kay qilqapi imayna nisqanman:
Huq musuq regímenes sociales obligatorios" nisqakuna manan llaqta
kamachisqan llank'aqkuna tatiqtin mana kuchusqa kanmanchu, chay
1990 hinaspa 20530 kamachiypi kaqkunapaq.
"Gobierno Nacional" nisqa Llank'aqkuna kamachisqan kanku mana
chaniy qulqichaskiqkunata tatichinanpaq hinaspapas "nulidad" nisqa
kananpaq, ichaqa manan atikunmanchu chaq ruwayqa sichus
atipanakuy mirara kaman chayqa utaq hucha qullusqaña kanmanpas
chayqa.
<br>
ISKAY ÑIQI. Suyun rantinkan manaña llank'aq runakunaq qulqi
chaskinankupaq, ichaqa ima allchaykunaman hinallataq qulqi
chaskiyninku yapayta atikunanpaq llaqtapi qulqi kayninman hina.
<br>
KINSA ÑIQI. Llata kamachiypi llankaqkuna hinaspa Sapachaqa
llank'aqkuna kayninman hina, manan llapan llank'asqanku huqllapi
huñukuyta atikunmanchu. Sichus hina kanman chayqa qullun.
<br>
TAWA ÑIQI. Allawkakuna hinaspa qispiymanta kamachikuna Hatun
Kamay Pirwa pi kasqanmi kikin "Declaracion Universal de los Derechos
Humanos" nisqa tiqsimuyupi runaq allawkanman hina hinaspa hawa
llaqtakunawan rimana qilqakunaman hinaychaqa Perú suyunchis
chaskisqanman hinan, kasusqa kana.
<br>
PISQA ÑIQI. Warayuq akllayqa Perú suyuq Umalliq chawpi kamachiypin
ruwakun, chaypaq kamachiman hina, hinaspa warayuq hinaspa
yanapaqninpas llank'ananku kinsa utaq suqta wata kamayuq
kayninkuman hina.
<br>
SUQTA ÑIQI. Warayuq hinaspa yanapaqninku akllasqakuna 1993 watapi,
tukunankun 1995 watapi kamachiyninkuta.
<br>
QANCHIS ÑIQI. Huq ñiqi suyu umalliq ruwakuyninqa Hatun Kamay
Pirwaman hina, mana ukhu llaqtakunapi ruwakunan kamaqa huq llaqtata
rantinkaspan ruwakun.
<br>
PUSAQ ÑIQI. Hatun Kamay Pirwapi kamachikunan kanku Hatun Kamay
Pirwaman hina ruwasqa.
Aswan ruwaykuna kanku:
1. Chawpichakuy qulluchiy kamachi ruray, chaypa nisqanman hina musuq
akllasqa umalliqkuna kanankupaq. Kayta hunt'akunanraq 1995 wata
tukukunan kama. Hinaspa
2. kamachikuna ruray, pisi pisimanta sapanchasqa kamachiman
hap'ipakuspa llank'anakuna qusqata, hinallataq llank'anankupaq kamachi
qusqamanta qullunanpaq.
<br>
ISQUN ÑIQI. Akllay Ruwaq Wasipi kamayuqkuna llank'aynikupi
sayanankupaq ñawpaqta qallarinan Amachaqi hatun Lima llaqtapi
Llank'ana Wasi apaqninkuna akllasparaq, hinallataq Hatun Akllay Wasipi
akllapaqninkuna akllaspa huqta churanankupaq munayninta rimarispa
ñawpaqta qallarinan llapa Hatun Yachay Wasipi Allawkapaq yachay
apaqkuna kuskawan huqta churanankupaq.
<br>
CHUNKA ÑIQI. kamachiymi llapan Runaq paqarimusqanmanta pacha
qilqapi churaq wasi, llank'aqninkuna, llaqta suyun kamachiqkuna
hinaspa llaqta warayuqkuna huqllapakunqaku chay paqarimusqanmanta
pacha qilqapi churaq wasiman. Hinallataq Akllay Wasipi llank'aq
wasikunapas, gobiernos locales nisqakunamanta huqllakapunqaku Runaq
paqarimusqanmanta pacha qilqapi churaq wasiman.
<br>
CHUNKA HUQNIYUQ ÑIQI. Kay Hatun Kamay Pirwa kamachikunapaqqa
suyu qulqita churakunanpaq pisi pisimantan kanqa.
<br>
CHUNKA ISKAYNIYUQ ÑIQI. Peru Suyuq "organización política
departamental" nisqapin kay laqtakuna kan: Amazonas, Ancash,
Apurimac, Ariquipa, Ayacucho, Cajamarca, Cusco, Huancavelica,
Huánuco, Ica, Junín, La Libertad, Lambayique, Lima, Loreto, Madre de
Dios, Muquegua, Pasco, Piura, Puno, San Martín, Tacna, Tumbes, Ucayali;
hinaspa "Provincia Constitucional del Callao" nisqapuwan.
<br>
CHUNKA KINSAYUQ ÑIQI. Sichus manaraq "Region" nisqakuna
qispiptin, manaraq kamachinin akllasqa kaqtin kay hatun Kamay Pirwa
kamachiskusqanman hina Hatun Kamayuq kamachinqa imakunan
ruwana chay "Consejos Transitorios de Administración Regional
kunanpacha llank'aqkunata imayna kamachikunankunatapas mayqin
llaqtakunapi kasqankuman hina.
<br>
CHUNKA TAWAYUQ ÑIQI. Kay Hatun may Priwa kamachikuyta
qallarinqa Rima Wasin. Llaqta rimayman hina. Kay llaqta rimariymi
ruwankum Hatun kama Pirwaman hina.
<br>
CHUNKA PISQAYUQ ÑIQI. Kay Hatun Kamay Pirwa kamachikunapi
nishan hayk'a apullikuna kanankumanta, hayk'a unay kamachikuynin
kamachiy ruwana wasi ukupi kanankumanta; hinallatataq nishan pasqa
huñunakuyspa llank'aqkunaqmanta, hinaspa kay kamachiykuna mana
allpanchu Khunan Rimana Wasi "Congreso Constituyente Democratico"
nisqapaq.
<br>
CHUNKA SUQTAYUQ ÑIQI. Kay Hatun Kamay Pirwa ruwaynin
mast'arikun 1979 watapi.
<br>
ASWAN AKLLASQA TUKUYKUNAPAQ KAMACHIYKUNA (*)
<br>
HUQ ÑIQI.- 2000 wapapi Suyu Apulli hinaspa Qhipanpi Suyu
apullikuna akllasqakuna, kamachiyninta tukunqaku 28 antasituwa killapi,
2001 wata hunt'aypi. Akllasqa apullikunataqmi apullikayninkuta tukuqaku
26 antasituwa killapi, 2001 wata hunt'aypi.. paykunaqa mana atikunchu
ruwayta ima raykupas 90º hinaspa 112º Ñiqi Hatun Pirwapi
kamachisqanta.
<br>
ISKAY ÑIQI.- 2001 wapapi akllay ruwakunanpaq tawa killa ñawpaq
ñawparisqan kanan 91º Ñiqi Hatun Kamay Pirwa kamachisqanman hina.
<br>
RIMARISQA SIMI
<br>
LLAQTA MUNAY KAMACHIYPI HATUN RIMAY
<br>
RIMAN Peru suyuqa, uraynin kaq tiqsinmanta kayninpi, "Antartida" nisqa
suyunwan Hatun qucha mamaq patanmanta allawkayuq, chaymi riyta
atikuqtin, hinallataq Pachamamaninta "Antartica" nisqa allpaman
huqllakuqtin, hinaspapas Perú suyupa allawkanmanta
hunt'anankumantapas "Tratado Antartico" nisqa kamachiymantapas
hunt'aqtin munan kaykunata. "Antartida" nisqa suyuqa qhipanan
imaymana t'aqwiykuna ruwanapaq, hinallataq llaqtaq kawsayninta
waqaychanapaq. Hinallataq huq suyukunaq allinninkupaq, mana
suyunchis allawkanta saqispa utaq Pachamamata sarunchaspa.
<br>
T'UPHSI
<br>
HUQ HATUN T'AQA
<br>
RUNAQ HINASPA SUYUQ
<br>
I UMALLI
<br>
RUNAKUNAQ ASWAN HATUN ALLAWKANKU
<br>
1º phatmi 3º phatmi kama
<br>
II UMALLI
<br>
RUNA KAWSAY ALLAWKAKUNAMANTA HINASPA MUSIKUYKUNAMANTA
<br>
4º phatmi 29º phatmi kama
<br>
III UMALLI
<br>
LLAQTA KAMACHIY ALLAWKAMANTA HINASPA RUWAYKUNAMANTA
<br>
30º phatmi 38º phatmi kama
<br>
IV UMALLI
<br>
LLAQTA KAMAYUQ RUWAYMANTA
<br>
3 phatmi 9º 42º phatmi kama
<br>
ISKAY HATUN T'AQA
<br>
SUYUMANTA HINASPA LLAQTAMANTA
<br>
I UMALLI
<br>
SUYUMANTA, LLAQTAMANTA HINASPA SUYU ALLPAMANTA
<br>
43º phatmi 54º phatmi kama
<br>
II UMALLI
<br>
KAMACHINAKUYKUNAMANTA
<br>
55º phatmi 57º phatmi kama
<br>
III HATUN T'AQA
<br>
SUYUQ QULQI KAYNINMANTA
<br>
I UMALLI
<br>
LLAPANPAQ QALLARIYKUMANTA
<br>
55º phatmi 65º phatmi kama
<br>
II UMALLI
<br>
PACHAMAMAMANTA, HINASPA KAY PACHA QHAPAQ KAYNINMANTA
<br>
66º phatmi 69º phatmi kama
<br>
III UMALLI
<br>
KAQNIYUQ KAYMANTA
<br>
70º phatmi 73º phatmi kama
<br>
IV UMALLI
<br>
SUYUNTINPI QULQI CHURAYMANTA
HINASPA QULQIT'ITUYMANTAPAS,
<br>
74º phatmi 82º phatmi kama
<br>
V UMALLI
<br>
QULQIMANTA HINASPA QULQI WAQAYCHANA WASIMANTA
<br>
83º phatmi 87º phatmi kama
<br>
VI UMALLI
<br>
"COMUNIDADES CAMPESINAS Y NATIVAS" NISQA AYLLUKUNAQ
KAWSAYNINMANTA.
<br>
88º phatmi 89º phatmi kama
<br>
TAWA HATUN T'AQA
<br>
SUYUQ IMAYNA KAYNINMANTA
<br>
I UMALLI
<br>
APUSIMI QUKUQ KALLPANMANTA
<br>
90º phatmi 102º phatmi kama
<br>
II UMALLI
<br>
APUSIMI QUKUYMANTA
<br>
103º phatmi 106º ñiqi kama
<br>
III UMALLI
<br>
KAMACHIYKUNA RIKHURIYNINPAQ, WILLAKUNANPAQ
<br>
107º phatmi 109º phatmi kama
<br>
VI UMALLI
<br>
KAMACHI HUNT'ACHIQ KALLPANMANTA
<br>
110º phatmi 118º phatmi kama
<br>
V UMALLI
<br>
HACH'AWANQU KUNAWAMANTA
<br>
119º phatmi 129º phatmi kama
<br>
VI UMALLI
<br>
KAMACHI HUNT'ACHIQ KALLPAWAN RINAKUYMANTA
<br>
130º phatmi 136º phatmi kama
<br>
VII UMALLI
<br>
SAPAQCHASQA KAMACHIMANTA
<br>
137º phatmi 137º phatmi kama
<br>
VIII UMALLI
<br>
PAQTACHAY KALLPANMANTA
<br>
138º phatmi 149º phatmi kama
<br>
IX UMALLI
<br>
SUYU PAQTACHAKUQ KAMAYUQKUNA HUÑUNAKUYNINMANTA
<br>
150º phatmi 157º phatmi kama
<br>
X UMALLI
<br>
LLAQTA AMACHAQI WASIMANTA
<br>
158º phatmi 160º phatmi kama
<br>
XI UMALLI
<br>
LLAQTA RUNA AMACHASQA KAYNINMANTA
<br>
161º phatmi 162º phatmi kama
<br>
XII UMALLI
<br>
SUYU WAQANCHASQA HINASPA AMACHASQA KAYNINMANTA
<br>
163º phatmi 175º phatmi kama
<br>
XIII UMALLI
<br>
CH'IKLLUKUY RUWAYMANTA
<br>
176º phatmi 187º phatmi kama
<br>
XIV UMALLI
<br>
CHAWPICHAKUY QULLUCHIY
<br>
188º phatmi 199º phatmi kama
<br>
PISQA HATUN T'AQA
<br>
HATUN KAMAY PIRWA AMACHAKUYNINKUMANTA
<br>
200º phatmi 205º phatmi kama
<br>
SUQTA HATUN T'AQA
<br>
HATUN KAMAY PIRWA ALLCHAYMANTA
<br>
206º phatmi 206º phatmi kama
<br>
TUKUYKUNAPAQ KAMACHIYKUNA HINALLATAQ NISQAKUNAMANTA
<br>
RIMARISQA SIMI
