PACHATIN LLAQTAKUNAPI RUNAQ ALLIN KANANPAQ HATUN KAMACHIKUY
[Preamble]

Pachantin ayllu wawaq allin kawsaypi kananta yuyaykuspan, kay kamachikuy paqarin. Runaq kawsay qasi kusi kawsaypi kananpaq, tukuy llakipi kaspapas "justicia" taripananpaq. Kikin runakayninta runa masinkunawan riqsichispa kawsananpaq. 

Runaq runa kayninta sarunchasqata rikuspan, wakin ima mil lay salqa runakunaq runa masinta k'umuchisqanta, waqachisqanta rikuspan, kay ancha sut'i kamachikuykuna rikhurin, aswan allin, aswan sumaq kawsay runaq taripananpaq; mana imamanta manchakuspa, mana yarqayta muchuspa, sut'i simipi rimarispa qasi kawsaypi kananpaq. 

Runapaqpuni tukuy ima allinkunapas kamasqa karqan. Chay kamasqa kasqanta riqsispan; "derechon" kasqanta yachaspan kay simikuna kamakun qharipas warmipas kuskachasqalla kawsanankupaq, sapa p'unchay aswanta hananchakuspa. Kawsanankupaq: paykuna ukhupipas, llapa ayllu runa uldiupipas, sapanka runataqmi tukuy llakimanta qispisqalla purikunan, llapa "mundo" pachantinman qasi kawsay mast'arikunanpaq. 

Tiqsi muyuntin "munduq" "estadonkuna" hu침uykunakuspan, ancha allinta rimanakunku "Organizaci칩n de las Naciones Unidas" sutita churaykukuspa. Hina sumaqta, allinta yuyayukuspataq, ruwaspataq, huq sunqulla kamachinakunku yanapanakunankupaq, runaq runakayninta, qispisqa kayninta, tukuy "derechunta" hunt'achinankupaq. 

Chay rimasqanku hunt'akunanpaqtaqmi, hatun "Asamblea" nisqa, ancha sut'inta quwanchis kay "Declaraci칩n Universal de los Derechos Humanos" qilqapi, llapa llaqtakuna ch'ullallata yuyaykuspa runaq allinkayninta takyachinanpaq, chay allin kamachikuy simikuna hunt'akunanpaq. 

Kaqllataqmi riqsichina, yachachina qhipa wi침ay runamanpas, waynakunamanpas aswan allinta paykuna hunt'achinanpaq aswan allin yuyaytawanpas yapanankupaq, kikin "nacionninkupipas", pachantin nacionkunapipas