CÁMARA DE COMERCIO E INDUSTRIA PERUANO-ALEMANANIA NISQAMANTAS
 Qallariy
 40 watamanta hatun napayukuy
 Qhipa 40 watakunapi yuyaymanaspaqa, achkha imaymanakunam kan kusikunapaqqa.
 Unay watakunapi wakichina hinalla kaqqa, 60 watakuna apakuchkaptinmi Perú-Alema suyukunamanta empresariokunam puriqparichinku.
 Cámara de Comercio nisqanchikpa paqariynin.
 Chaymanta pacham, suyunchikpa masichakuyninqa, anchatapuni imaymanakunapiqa wiñachkan.
  Kikin pachapipas Camaranchikpas wiñarinmi, hinam Perú suyupi iskay suyupa Camarakunamantaqa, aswan hatunpas aswan llamk'aqpas kaqmi.
 Hinam kunanpas, manam huñu masichakuqllachu kanchik, hinam ima haywariypipas llamk'allaykum, hinallataq Perú suyuwan Alemania suyuwan masichakuyninpiqa, yanaparillaykum.
 “DEinternational“ sutichasqantin hawa qhatuchaq k'itiykuqa, huch'uy qhatuchaqkuna taksa qhatuchaqkunatawan yanapan, kay yanapayqa, chay qhatuqkuna Perú suyuman imayninkuta qhatuspa mast'arinankupaqmi.
 Hukpitaq, qhatuchaq k'itiykutaq, Perú suyumanta qhatuchaqkuna Europa qhatukunapi mast'arikunankupaqmi yanapan, chaypaqqa, Alemaniapim achkha suyukunamanta hatun qhatuta ruwan.
 Iskay ñanniyuq hinachá kayku, chaymi rantiqninkupas masiyniykupas allinta ñuqaykuwanku purinku, chaymi yupaychaykuwankupas.
 Alemaniamanta yachay wasi Alexander von Humboldt sutichasqapim, hinallataq Centro de Estudios Profesionales BBZ nisqa wasikunapi masichasqa yachanata quspaykum, manam waynakunapaqqa munasqa yachana hinallatachu haywariyku, astawanmi aswan yachakuq runakunatam qhatuchaq masiykumanqa haywariyku, chaywantaq paykuna pin kasqankutaqa lliw suyukunapi astawan sayachinku.
 “JobXchange“ musuq sutichasqa ruwayniyku allin kaptinmi kay ruwayqa allinta mast'arikun.
 250 masichakuq empresayninchikkunapaqqa, manam masichakunapaq hanp'arallatachu churayku, astawanmi kikin takyasqa llamk'anakunatam churayku.
 Huñuna “Wirtschaftsjunioren Peru“ paqarichikqaykuwanqa, waynasipas umalliqkuna Camaraman haykunankutam munayku, kaykunataq sapan masichakuq empresaykunamantan hamunkuman.
 Kaykuna ruwasqaykumantapas, tapuriytapas kutichiyku, prensakunawanpas llamk'ayku, ima qhatuchaytapas ruwallayku, mayqin huñukunawanpas hinam Perú suyupi pim kasqakutapas allintam aypariyku.
 Hinallataq, Alemaniamanta qhatuchaqkuna llaqta umalliqkuna hamuqkunatapas, sumaqtam Perú suyupiqa chaskiriyku, mana chayqa, Perumanta Umalliqkuna utaq Ministrokuna Alemaniaman ch'usaqkunatapas pusallaykum.
 Kay 40 watantin llapan runakuna yanapawasqankutam añanchayukuyta munayku.
 Ñataq qhatuchaqkunata, Promperuta utaq empresario masiqkunatapas; hinam sapa kutiqa yanapayninkutawan ayninakuyniykutawanpas añanchakullaykum.
 Alemaniamanta Asociación de Cámaras (DIHK) nisqapawan hinallataq Ministerio Federal de Economía y Tecnología (BMWi) nisqapaqpas hatun añanchakuytam quyta munayku, paykunaqa yanapayninkutapas, sunqunkutapas riqsiyninkutapas quwaqkullaqmi.
 Alemaniamanta Embajadatapas sapa kuti sumaqta ruwayniykupi ruwaysiwasqankumanta añayukuyku, hinam llaqta kamachiypiqa yanapallawankum.
 Hinam yachay wasi “Alexander von Humboldt“ sutichakuqtapas allin yachayniyuq runakuta lluqsichisqanmantam añanchaykullayku.
 Hinallataq 40 watantin masichakusqaykumantapas, Alemaniamanta llapan huñu wasikunatapas munallaykum añanchaykuyta.
 Qhipa pachakunapi kay masichakuyqa Public-Private Partnerships sutichasqap marco nispaypim qhawarichikun.
 Junta Directivamanta ñawpaqkunata musuq masichakuqkunatapas añanchakuyta munayku, paykunaqa mana qullqita mañakuspam Camaramanqa llapa yachayninkuta haymarinku, hinapunim kusisqa hina sumaq llamk'asqankumantas llapa Umalliqkunatapas añanchakuyta munayku.
 Hinapunim Cámara Alemana nispapi llapa masikunatapas añanchakuytam munayku, paykunaqa 40 watantin allin llamk'asqankuwanmi puriynintaqa huqarinku.
 Hatun añanchaykuytam Gerentes General runakunamanpas quyta munayku, paykunaqa iñispankum mana pisipayniyuq hina Cámararaykum llamk'arqanku.
 Tukunapaqtaq, masiykunatawan rantiqniykutawan añanchakuyku, paykunaraykum Cámara Alemanaqa allin ruwayniyuq hina kunan p'unchayqa qhawakun:
 Musuq huñu wasi, imaymana yurichiq hamuq pachakunapas allin qhawayniyuq.
 Asllata utirispa Cámarap kinrayninta qharisunman chayqa, manam qhipa ruwayninta qhawaspallachu kusirikusunman astawanmi hamuq pachapi imaymanuna hatariqmanqa alli kallpachas hinam sayarisun.
   Cámara de Comercio utaq Industria Peruano-Alemana nisqam 40 watantam raymichakun.
 Kay watataqa, ichapas llipinchisqa munasunman karan hukniraq q'uchukuyta sichus lliw tiqsimuyupi qullqichay mana sinchitachu pisiyunman chayqa.
 Ichaqa, kayniraq pachataqa hamuq pachakunapaqqa allin chakata hinam qhawasunman.
 Hinam ñak'ay pachapiqa Hawakunamanta Ayninakuyqa sayayniyuq hinam llamk'arillanmi, hinapunin kay ñak'ay pachakunapiqa mana ima suyupas sapallan wasapaytaqa atinchu.
 Llapanchik chulla runalla hina kaspallam kayniraq sasa kaytaqa wasapasunchik.
 Sasa kaykunata wasapanapaqqa, suyu saywankunam kicharayasqa kanman, ñataq hawa suyukunamanta imaymanakunata apamunapaq hinallataq ukhu suyumantapas hawakunaman imaymanakunata apanapaqpas, kaqllataq suyupi ima qullqichaypas apakullanmanmi.
 Hawa suyukunaqa, yachakusqa hinam, chay waqaychakuy ''proteccionismo'' nisqamantaqa aswantam karuncharikunku, hinatam chay 1929 watapi hatun muchuy hatarisqanmantaqa ruwanku.
 Muchuy pachapiqa, lliw tiqsimuyupim Alemaniap cámara de comercion ayninakuyninqa (AHK) ancha chaniyuq hinam qhawarikun, kay ayninakuyqa astawantaq AHK nisqa kikin suyupi kaqkunawanmi chaninchakun.
 AHK Perúqa, 40 watantinmi tiqsimuyu Alemaniap cámaran mast'arikuq llikapim kachkan, chay cámarataq 120 wasiyuq 80 suyukunapim kachkan.
 40 watantin iskay suyukunap haywariyninkupiqa, Alemaniap Cámaranqa manam 250 masichaykunap munasqankullatachu nitaq Perú suyupi Alemaniap qullqichayninllatapaschu riqsichin, astawanmi Alemaniapaq Perú suyupaqpas allin imaymanakuna haywariq hinam puririn.
 Qhawarinapaqqa, Alemanip Camaranqa Perú suyupi Alemaniap qhatakuyta ruwaspanmi, Perú empresakunataqa Alemaniap Europap qhatuchankuman haykuchin, kaytaq iskay suyukunap chalakunankutam allinta yurichin.
 Kay qhatuchaykunaqa, aswantam qhipa watakunapiqa kallpacharukunku, hinama Camaraq ruwayninmantaqa as chaniyuq hinam rikurikun.
 Camaraq iskay yachachiy qusqanqa, empresa peruano-alemanakunatam allinta kallparichin, hinam kay empresakunaqa yuyayniyuq hinam hawa qhatuchaykunapiqa llamk'anqaku.
 Camaraqa, German Business Center sutichasqa yanapaywanmi Alemania empresakunata Perú qhatuchayman haykuchin, hinam kay empresakunaqa haykusqankumanta pachan allinta kay llaqtapiqa wiñarinku.
 Arí, hinallataq sichus Perú suyuwan Unión Europeawan TLC rimariymanta allin ñanman chayanqaku chayqa, marco político-económico nisqam wiñarinapaqqa allinpuni hamuq pachakunapiqa rikurinqa.
 2008 watapi Perú suyuwan Alemaniawan chalanakuyninkupiqa, 2000 hunu dolares qullqitam ayparunku, hinam ichapas kayqa yaparikullanman ima.
 Cámaras de Comercio e Industria Alemana sutichakuq huñuqa, kuraq llapan Camarakunata tantaq hinam Perú suyupi Alemaniap Camarantaqa llamk'aysillanqapunim, hinam kay llanllariq suyupiqa pusarinqa.
 Alemaniap Camaranpi sunqunkuwan llamk'aq runakunatam anchatapuni añanchakuyta munani.
 Kallpachasqakuqa chaniyuqpunim karan.
 Kay raymichakuyraykum Junta Directivatawan Umalliqnin Bernd Schmidt sutichasqatapas allin ruwasqankuta huqariyta munani.
 Hinallataq Camarapi llamk'aqkunatapas kaqllataq pusaqnin wiraqucha Jörg Zehnletapas.
 Llapaykichik allin kanaykichikpaqpas suyquymantam mañarikuni.
    Qhipa watakunañan Alemaniawan Perú suyuwanpas sumaq masichakuq hinam kuska purichkanku.
 Kay sumaq masichakuytam saminchayta munani, anchatataq qullqichakusqankumantam, hinapunim kay Cámara de Comercio e Industria Peruano-Alemanap 40 wata raymichakuyninpiqa kan.
 Camarayku AHK huch'uq sutiyuq riqsichikuqqa, allintam iskay ruwayninwan comercio e industria sutichasqa llamk'ayninwanqa ruwan, hinam Limapiqa ima munasqatapas aypallanpunim.
 Chayraykum llapan llamk'aqninkuwan, atipayninkuwan, takyaqninkuwan yuyayninkuwan ima yanapasqankutam añanchakuyta munani.
 Qhipa watakunapi allin qullqichakuyraykum, América Latina suyukunamantaqa Perú suyuqa as huqarisqa hina rikurin.
 Perú suyupiqa qullqichakuy wiñariymi takyachkan, kaqllataq hatun kawsayninpi qullqi hap'iptipipas allinta sayarichkan, chaymi llapa tiqsimupi allin qhawarisqa hina rikurichkan, kaytaq qullqichaypi masichakunanchistaqa allintam kallpachan.
 Kay kusichikuq puriyqa ña 2008 watapiqa 1400 hunu Euros qullqichaytam qhawarichin, hinapunim llaqtapi qullqichaypas 100 hunu Euros qullqichaytam aypanchin.
 Hinaspapas, Perú suyup qhatuchasqanta tupuspaqa, astawanmi superávit nisqawanqa qhapaqchakun.
 Kayniraq yupaykunata qhawaspapas, suyunchikkunap qhatuchaypi mana kallpayuq masichakuynintaqa manam qunqasunmanchu.
 Gobierno federal alemánwan Cámara de Comercio e Industria Peruano-Alemanawanpas atisqanku hinamanmi mana k'ancharisqa kallpanchikkunataqa qhawarichinqakun, hinallataq qullqichay masichakuytapas kallpachakunqakun.
 Cámara Peruano-Alemanap ima haywarikuy qusqanmantaqa, riqsichikullampunim, kay haywariykunataqa Perú empresakunaman Alemania empresakunamanpas haywarikunqam.
 12 wataña masichakuq qallariypi, chay Tratado Bilateral nisqata hunt'achinapaqqa, llapa qullqichay riqsichikunman waqaychakunman ima, kaykuna apakunanpaqtaq Convenio Bilateal nisqataraqmi tukukunam chay impuestokuna mana iskayananpaqqa.
 Huk masichakuymanta rimaspaqa,chayqa iskay kinray qhatuchaytapas purichinqam, hinam sapan rimaypiqa allin ñantañam aypachkayku.
 Chay Unión Europeawan Antikunapi suyukunawan TLC nisqapi masichakusqankumantam rimachkani.
 Consejo Europeo Alemaniata umallichkaptinmi chay kamachiykunaqa chiqaychakun,Gobierno federal nisqataq ña kallpachakuspa purinantam suyachkan.
 Rimanakuyqa, Perú suyu imaymanayuq allin masi kasqantam rikurichin.
 Anchatapunitaq qhawarichiyta munani, kikin suyukuna chulla hinalla qullqichaypiqa masichakusqankuta.
 Llapan suyukuna chulla hina puriptinkuqa, Europa suyupaqqa allin qullqichanapaq qhatuchanapaq masikuna hinam Anti Suyukunaqa rikurichikunqaku.
 Qhatuchaywan qullqichaywan muchuyaptinkuqa, Alemaniapas Perú suyupas takasqa hinam rikurinku.
 Samarinapaq hinataq, kay muchuy hatariptinqa, manam Estadokunaqa ''proteccionismo'' nisqawanchu waqaychakunkuchu.
 Chaymi, tiqsimuyupi qhatuchay qispichisqallam, muchuymantaqa kallpachasqata hina lluqsichiwasunchik.
 Aypanakuyqa mana wisqasqa qhatuchaykunapichu saman, aswanmi qhatuchay kicharayasqapim.
 Qhawarinapaq hinam Perú suyuqa, qispichasqa qhatuchaymanmi k'irakun.
 Kay wataqa, hatun iskay imaymankunatam Alemaniaqa yuyarin.
 República Federal de Alemaniap qhipa 60 wata paqarisqantam, hinallataq Muro de Berlin nisqa 20 wataña urmayasqantapas yuyarikunmi.
 AHK Perúpa 40 watan raymichaykuyqa wak allin yuyaykunawanpas kuskanchakullanmi.
 Cámara Peruano-Alemanaman, llapan masinkunaman, Junta Directivanmanpas, hinallataq llapan yanapaqninkunamanpas allin kawsaywan kanankupaqmi sunquymanta mañarikuni.
   Qallariykuna
 1968 watapi paqarichiy 
1968 watapim Perú suyuqa, llaqta kamachiy kikin runa llaqta kamachikusqanku tukurqarisqantam qhawan, hinam walla wallakuna kamachiyninpim hamuq kimsa watantinqa karqan.
 Ichaqa suyupi peruano-alemana huñukupaqqa, allin watam karqan.
 28 punch'aw Kantaray killapi 1968 wata kachkaptinmi, Cámara de Comercio e Industria Peruano-Alemana sutichasqa huñutaqa empresariokunam paqarichinku.
 Segunda Guerra Mundial sutichasqa awqanakuy qhipanpiqa karanmi kayniraq Camaraqa, ichaqa kikin awqanakuy apakuchkaptinmi chinkarachikun.
 Hinam chaynamanta unayña karunptinmi, peruano-alemanes qhatuchakuyninqa wakmantapunim munakurqan musuq Camara yurichiytaqa.
 Hinam peruano-alemana huñukuqkuna achkhatañam watantin wakichikuspa rimarisaptinkum, llipinkum yurichinamanqa haykurinku.
 Hinam Embajada Alemanap, Corporación Nacional de Comerciantes (CONACO) sutichasqap hinallataq Asociación de Cámaras de Comercio e Industria Alemana sutichasqa huñup yanapayninkuwanmi epresariokuna huñurikuspankun ima ruwaykunataqa qallarinku.
 28 p'unchaw Kantaray killa kachkaptinmi, CONACOp ñawpaq wasinpim kamariqkunaqa kikin makinkuwanmi raphi paqarichiqtaqa siq'ichanku.
 Chay pachapi qallariq huñuqa kay masikunayuqmi karqan: Hoechst Peruana S.A. sutisqamantaqa Clemens Ostendorf; Bayer Química Unidas S.A. sutichasqamantataq Pio Hartingerwan, Guido Lucioniwan Ernesto Roedenbeckwanpas; Consorcio Pesquero del Perú S.A. sutichasqamantataq Manuel Elguera; La Hanseática S.A. nisqamantataq Hans von Appen; Cosmana S.A. nisqamanta Fred Samoje; A.F.Wiese S.A nisqamantataq Carlos Maurer. Citeco S.A. nisqamantaqa Gerhard Thulmann; hinallataq Banco Continental sutichasqamantataq Hans Heidmann.
 14 p'unchaw Ayamarq'ay killa kachkaptinmi, CONACO wasipi qallarinapaqmi hatun t'inkay apakun, hinam Perú suyuwan Alemawan qhatuchakuyninkuta wiñarichiq munaqkunaqa 100 runakuna hinam yupakunku.
 4 p'unchaw Paraqallariy killapi 1968 wata kachkaptinpaqqa, ña Asociación de Cámaras de Comercio e Industria de Alemania huñu sutichakuqqa allin riqsiyninwanña karqan.
 Chay huñup qullqichasqanqa, Cámara Alemana en el Perú sutichasqa huñutam kikin chawpi llaqtapi oficinanta kicharayananpaqmi atichin, hinam kayqa Jirón Ocoña k'ikllupi Plaza San Martinpa sispallanpim kichakun.
  Camarap qallariy wata puriyninpiqa, Hoechst Peruana S.A. empresamanta Clemens Ostendorfmi umalliran.
 Camara manaraq sinchita kawsasaptinmi Alemaniamanta Dr. Günter Metzgermi chayamun, hinam chunka hukniyuq watantinmi generenteniray Camarataqa umallin.
 Musuq oficinata kicharayaspanmantaqa, Camaraqa chayraq killakunapiqa, musuq masichakuqkunatam huñuriyta qallarin.
 1969 watapi Aymuray killa tukukuchkaptinpaqqa, Camaraqa 84 masikunayuqña karan, qallariq wata tukukuptintaq 127 masikunayuqña karqan, kaykunamantataq 114 Perú suyupi tiyaq 13 yupasqakutaq Alemaniapi tiyaqku.
 Qallariy pachapiqa, Camaraqa huk gerentewan, huk yanapaqwan, iskay secretariakunawan, huk willay apaqwan imam llamk'aran.
 Dr. Metzger chayasqanmantaqa prensapim rimarikun, hinam Perú suyuwam Alemaniawan masichakuspa apakunankupaqqa, Camara paqarichisqatam allin chaninchasqata hintam qhawarinku.
 Qallariq wata puriyninpiqa, Alemania empresakunapaq pusaqkuna machkhaqpin Camaraqa llamk'aran.
 Hinallataq, Alemania mirachiqkunamanmi imaymanapi allin qhatuchay kasqantan riqsichin, kaqllataq may impuestukuna kasqanmantapas riqsichillachiqmi.
 Kaqllataqmi Perú empresakunapas Alemaniamanta maquinakunatawan licencia técnica nisqatawan rantikuyta munasqankun rikurparin.
 1969 watapi, Bayer empresapa, Kurt Hansen imalliqnin chayasqanmi, hatun qhawanapaqqa karan, chayaspataq qallariq rumita churaspan fibra acrilicata ruwanapaq wasitam yurichiran (Bayer Industrial S.A. sutichasqata).
 Wata qallarichkaptinmi, Feria del Pacíﬁco sutichasqa qhatu apakuqpiqa Camaraqa, Alemaniamanta qhawachiq hamuqkunatam yanapan, hinallataq chay qhatupiqa Pabellón Alemán sutichakuqtaqa allinta hunt'achin riqsipachin ima.
 Hinapunim Feria de Colonia sutichasqa qhatupipas, Perú suyumanta mirachiqkuna Alemania qhatuchayman haykunankupaqpas yanaparikullanmi.
 1969 watapi Ayamarq'ay killa kachkaptinmi, Camarap revistanqa riqsichikun, kaytaq Perú-Alemania sutichiskuspa sapa kimsa killam lluqsiq, chay killa lluqsisqapiqa industria automotrizmantas rimariran.
  Ñawpa willakuy
 70 watakunamanta
 70 watakunaqa, Juan Velasco Alvaradop walla walla kamachiyninwanmi hatun karay huknirachiqkunaqa ayparqachikuran.
 Kaykunaqa, Perú suyuwan Alemaniawan chalanakuyninkumanmi anchapuniqa takarparin.
 Estadoqa, hawa suyukuna qullqichasqankutam kamachiyta qallarin, challwa hakutam hawa suyukunaman ranayta qallarin, mineriamanpas huk kamachiykunatam haywarin, hinallataq industria automotriz nisqapipas hark'ariq kamachiytam qupun.
 Hinallataq, empresakunap llamk'aqninkumanpas atiyniyuq hina kikin empresapi kamachiyta atinankupaqmi qun, hinam empresap capitalninpi ima qullqi hap'iyninpipas chapukun.
 Huknirachiyqa, Perú suyupi llapa Alemania empresakunatam ñak'arichin, kikinllataq Perú empresakuna hawa suyukunapi ranay munaqkunatapas.
 Alemanamanta qullqichayqa pisiyarparunmi, chaymi sector químico farmacéutico sutichasqallapin qullqitapas churaqku.
 Chay pachapi iskay suyukuna qhatuchayninkupiqa, Perú suyupaqmi aswan wiñarun hatariran, kayqa hawakunamata ima apamuy harkarparikuptinmi chaynaqa karparin.
 Alemaniamanta imaymanakuna apamunamantaqa, Perú suyuqa achkhatapuni hawakunamanqa ranaran.
 Kay sasa pachapiqa, llapan empresa masinkunataqa, Camaraqa atipasqanwan hinam yanapallaqpuni rimarillaqpuni ima.
 Junta directivamanta umalliqkunaqa, sasa pachaman sayarinankupaqqa, huñurinakullaqmi kaqku.
 70 watakunapaqqa, ña Camaraqa allin wasita Av. Emancipación k'ikllupi hap'isqaña.
 1970 watapi pacha kukuptinmi hatun muchuy karan, chayman Alemania hatun yanapaynin qusqanmi, iskay masichakuqkunapaqqa allin chaniyuq hina qhawarikun.
 Hawa suyukunap ayninayniypiqa, Alemaniamanta yachayniy runakunatam apachimuqku, chaykunataq Perú suyupi imaymana kaqkunapim yanapakuqku.
 Hawa suyukunapi qhatuchana millayta rikurichkaptinpas, Perú empresakuna Alemaniaman qhatuchanankumantaqa tapurillaqku, hinallataq Alemanipas imayna Perú suyu kasqanmantapas tapurikullaqmi, hinam kay tapurikuykunaqa watan watantin astawan wiñarirun.
 Camaraqa, masichaqninkuna yaparikuptinmi astawan wiñarirun, hinapaqtaq kamachiynintapas llapankuman takyananpaqmi huknirayachin.
  Feria del Pacíﬁco sutiyuq qhatuna apakuptinqa, Camaraqa Alemaniamanta mirachiqkunataqa yanapallaqmi, hinallataq Alemania qhatunapiqa achkha Perú standkunam “oﬁcialmente peruanos” sutinyuq kamachisqawan riqsichikunku.
 Hinallataq, hawa suyukunap qullqichasqanku imayna hap'ikunamanta qillqakunataqa, walla walla gobierno kamachisqantam Alemania simiman tikrachikun.
 Alemaniamanta, Perú suyupi qullqi churaq empresakunapaqqa, kay willakuykuynaqa allinpunim karan.
 1979 watapaqqa, sapa kimsa killa Perú-Alemania sutiyuq revista lluqsiqqa, sapa killa lluqsiq Carta Informativa sutiyuq revistawanmi tikrachikun.
  80 watakunamanta
 80 watakunaqa, terrorismowan hinallataq qullqichay muchuywanpas ñak'arichikuqmi karan.
 1980 watapi, yaqa chunka wataña millay walla kamachiymanta lluqsispam, Perú suyuqa, kikin runa llaqta kamachiq pachamanmi haykurun.
 Camaraqa manam aknallachu rakan, chay watapi Hatunpuquy killa kachkaptinmi, Perú suyumanta kimsa partidos politicokunawanmi hatun rimarinakuyta apachin.
 Chay pachapaqqa, Acción Popularmantam, Dr. Manuel Ulloa Elías hamusqa; Partido Popular Cristiano (PPC) nisqamantataq, Dr. Ernesto Alayza; hinallataq APRA nismantapas Julio César Albam hamusqa, hinam Camarap masinkunamanmi, imayna qullqichayninkumantaqa riqsichinku.
 Chaymantaqa, Acción Popularmi 1980 watapi umalliq akllakuypiqa llalliparan, hinam hamuq pichqa watantinqa Perú suyup umaqlliqninqa arquitecto Fernando Belaúnde Terrym karan. 
 Chay watapin Dr. Günter Metzger pasapunanpaqmi, allin raymita apakun, payqa Caramarap qallarisqanmanta pacha umalliqnin hina llamk'asqa.
 Kantaray killapim Dieter Schierlohwan tikrakun, hinam payqa chunka hukniyuq watantinmi Camarataqa umallin. 
 1981 watapim, Energía y Mina sutichasqap umalliqnin Pedro Pablo Kuczynskitamwan wak mineriamanta empresakunatawanmi, Junta Directivap masinkunawan Camarap umalliqninwanpas Alemaniaman pusanku.
 Kay ruwayqa Perú suyupi mineria kaqmanmi qhawariyta apamun, hinam 1980 watamanta qhatuna kichayarasqa kaptinmi Alemaniamanta empresakunaqa as chaniyuqta hinam qhawarikamunku.
 Alemaniapi qhapaq qhatukuna apakuptinmi pusaq chunka watakunapiqa, Perú suyumanta empresariokuna allintam yaparikun.
 Perú suyumanta empresakuna Alemania qhatunakunapi qhawachikuqqa, Camarawan phawana Lufthansa sutichasqawan kuska yanapayninkuwanmi ch'usanku.
 Chay chunka watakuna tukukuptinmi, suyuqa, qullqichay muchuchiyman hinallataq runa hatun karay muchuchiymanpas urmarparin.
 Hiperinﬂación hinallataq llapa manchachiypas, terrorismoraykun hatarpariptinraykun, Perú suywan Alemaniawan masichakuyninqa sasacharparikun.
 Hinam 1987 watamanta 1988 watakamaqa, iskay suyukunap qhatuchayninkuqa yaqa 21% nisqakamanmi urmarparin.
 Chaymantaqa, 1989 watapi as allincharikuptinpas, 31% nisqaman wakmanta urmarparin.
  Yachachinaman yanapariypiqa, 1985 watapim Colegio Alexander von Humboldtpa Instituto ESEP Middendorf sutichasqa yuririyninpim, Camaraqa yanapariran.
 Kay munapachiy yachanaqa, iskay niray yachachiytam haywarikun, Alemaniapi ruwasqankuta hinam.
 Masiichakup empresakunapi yachaqikuna yachasqankuta mallinankupaqqa, kunankaman Camaraqa imaymanakuna ruwaspam yachaqikunataqa yanapan, hinam kaykunaqa kikin pachapi yachachkaspankuqa kikillanpim yachasqankutaqa mallichkankuñam.
  90 watakunamanta
 1990 watapi, llaqta kamachikuy tikrakuchkaptinqa, Camaraqa ancha sasa ruwaykunamanmi harkurparin.
 Perú suyup qullqichayninqa yallaqa urmaymantañam huqarikuchkaran, hinapunitaq achkha empresakunapas ima qullqiyninkutaqa sinchitapuni imachamantapas waqaychaqku.
 Chayna kaptinmi, Camaraqa ima haywariynintapas astawanmi mast'arirun.
 1991 watapiqa, Peru Info sutichasqa revistatam iskay simipi qillqariyta qallarinku, kaytaq allintam Perú suyupipas Alemaniapipas chaskirikun.
 1991 watapipas cólera unquymi suyupiqa hatarparin, chaytawantaq Perú suyup imaymanankuna hawa suyukunaman ranakuqqa pisiyarparunmi.
 Chayna kaptinmi, Camaraqa imaymanakunatam ruwan Perú suyupi Alemaniap mañakusqanta riqsichikunanpaq, hinam Alemania umalliqkunawanmi rimarikuyllaypi kaqku, kaykuna Perú suyup chiqay kawsayninta yachanankupaq.
 Kikin wata kachkaptinmi, Perú suyup empresankunamanta qunanpaqmi, Camaraqa Alemaniamanta 7.000 samillikunata apamusqa.
 Hinallataq, RDA nisqamanta kimsa chunka empresakuna kamuqkunatapas yanaparillanmi, chay empresakunaqa Perú suyupi qhatuchanankuraykum hamuqku.
 Chay pachapaqqa, Camaraqa ña chunka iskayniyuq llamk'aqkunayuqña karqan.
 1992 wataqa, terrorismo kaptinmi sinchi millaypunim karqan Camarapaqpas maschakuqninkupaqpas ima.
 Nishutapuni llaqta k'anchariy wañurapuptinmi, Camaraqa grupo electrógeno nisqatam Av. Camino Real k'ikllupi musuq wasin kaqpaqqa rantin. ..............
 Wakin empresa masichakuqkunaqa, paykunaman terroristakuna awqanakuyninpi takarpariptinmi wasinkunamantaqa astarikuqku.
 Chayna llaqta kamachiypas llaqta qullqichaypas kachkaptinmi, Camaraqa llamk'akullanmi sullka umalliq Máximo San Román Alemaniap Cámaras de Industria y Comercio nisqa huñukuqkunaman chayananpaqqa.
 Berlinpi qhatuna apakuptinpiqa, Alemaniap umalliqnin Richard von Weizäckermi, Perú suyumanta stand Cmara huñusqantam qhawaq hamun.
 Chay watam Dr. Hans Jochem Heidtmannqa, Camara umalliyta qallarin.
 1993 watamanta 1994 watakamaqa, suyuqa huqarikunmi qullqichay urmayasqanmantaqa, chayqa allinpuni iskay masichakuykunapaqpa karan.
  Imayna suyu allinyarusqanmanta Alemaniaman willananpaqqa, Camaram sutichakun.
 Alemaniapi hatun qhatuchanakuna apakuqkunapiqa, ADEXwan Promperuwan sispalla masichakuspam Perú suyumanta hawakunapi ranaq empresakunataqa yanapankun.
 1996 watapiqa, Camarap Junta Directivamanta achkha masichakuqkunam umalliq Fujimoritaqa Alemania ch'usananta pusaysinku, chaywanqa Alemaniawan Perú suywan qhatuchayninqa allintam kallpacharikun.
 Chay pachapiqa, iskay suyukunap sullqa umalliqninku ministro Relaciones Exteriores nisqakunam “Perú suyuntin Alemaniantin gobiernokunapaq Convenio para el Fomento del Comercio y de la Industria” hina sutiyuq rimayta siq'icharinku.
 Kamarisqa watukuypas, rimanakuy siq'ichaytapas, Camaram ruwarichin.
 1996 watapiqa, Alemaniap ministro de Relaciones Exteriores, Klaus Kinkel Perú suyuman chayamusqanmi aswan qhawarisqapas karan.
 Chay pachapaqpa, Hotel Sheratonpi mikhunata ruwaspam, Camaraqa, empresariokunatawan Perú suyupi kamachiqkunatawanpas chaypi llamk'anamanta rimanankupaq huñurin.
 1997 watapim hatun chaniyuq ruwaypas apakun, kayqa allinpuni karan Perú suyuwan Alemaniawan masichakunankupaqqa. 
 IV Conferencia de la Economía Alemana sobre América Latina sutichasqa huñu apakuptinpipas, Camaraqa ruwaysillanpunim, chay huñuqa Lima llaqtapim apakun, hinallataq Alemaniamantawan Latinoamenricamanta umalliqkunapas chayamuqku.
 Hinaspapas, Alemaniap ministro de economía Erhard Ritterhaus, Perú suyuman chayanantapas wakichikunmi.
 Kaqllataq, Camarap raphi webnintapas ruwarikunmi, hinallataq Asamblea General Extraordinariap kamachariyninkunatapas wakmantam qhawarichikun.
 1997 watapin, Oliver Jörkqa Camarapiqa umallin.
 1998 watamantam, musuq umalliqnintinmi Camaraqa Perú empresakuna hawakunapi qhatuchanapaqqa allinta kallpacharinchin, kayqa Alemaniaman ch'usaspa chaniyuq qhatunakunaman riqsipachispam apakun.
 Hinaspapas, Stuttgart llaqtapi, V Conferencia de la Economía Alemana sobre América Latina sutiyuq huñupipas puririnmi.
 1999 watapiqa, Made in Germany sutiyuq revistatam qillqan, kaytaq ñawpa Peru Info sutiyuq revistatam chinkachin.
 Revistaq qallariyninpiqa sapa iskay killam lluqsiran, yaqapas 5,000 yupayuq empresakunaman chayaspa.
  Musuq waranqa wata
  1980 watapiwan 1990 watapiwanpas apamusqanku hinam musuq waranqa wataqa, imaniraq tikraykunatam suyup kamachiyninpiqa apamun.
 Chunka wataña hap'ikusqanmantañam, Alberto Fujimoriqa, chayraq llaqta kamachiyta saqirparin.
 Llaqta kamachiykuna hukniraptinpas, 90 watakunapi llaqta qullqichay hatarisqanwanmin Alejandro Toledo 2001 wata kamachiyninpipas kikillanmi unayan, chaywanqa Perú suyup qullqi hap'iyninqa asllatawanmi wiñarun.
 2001 watapim, Aeropuerto Internacional Jorge Chávezpi llamk'arinapaqmi, licitación nisqa apakuchkaran, chaypaqqa Camaram Fraport AG empresap munapachisqantam yanapaspa kallpachan, chaywanmi Perú suyupupiqa, manam hayk'aqpas chayniraq Alemaniap qullchichasqanqa kunankamaqa kanchu.
 Hinallataq, Westfalia wichaymanta Renania suyup ministromanmi Perú suyupi mineria kasqanmantaqa munapachikun.
 Chaymantam Arequipa llaqtapi Extemin 2001 sutichasqa qhatuna apakuqpim, achkha empresakunaqa puriykachanku.
 2002 watapi Puquy killa kachkaptinmi, Relaciones Exterioresmanta Alemaniap ministron Joschka Fischer chayamusqa, chaypaqqa, Perú suyumanta Alemaniamantas llaqta kamachiqkuna mikukuspa llamk'anamanta rimanakunkupaqmi Camaraqa mikunata waykuchispa huñuchin.
 Chaymantataq, Alemaniamanta Asociación de Cámaraspa umalliqnin, Georg Ludwig Braunmi Junta Directivawan hatun rimariypi tupanankupaqmi, Perú suyuman chayamun.
 Chaymantañam, Camarap unaychayninta kamachisqata hina riqsichikun, chaytam kunankamaqa apan.
 Hinaspapas, musuqchakuq hinata riqsichikuyta munaspam Cámara Alemana sutiwan sutinchakun.
 Perú suyupi Alemania empresakuna qullqi churaqkunaman yanapanapaqmi, Camaraqa San Isidro wasinpim German Business Center sutichasqatam yurichin.
 Kay haywanakuyqa empresakuna ama sinchi qullqiwan purinankupaqmi, hinam qhatunakunaman haykunankupaqpas atillankun.
 Huktaq, Top Management seminario qallariqmi chaniyuqqa karan, kaytam Camaraqa kunankamam allinta haywarichkan.
 2003 watapi Paraqallariy killa kachkaptinmi, Camaraqa huñunakuyta apachin, chaypitaq Alejandro Toledoqa Alemaniaman Franciaman ima ch'usasqanmantaqa rimarin.
  Hinallataq Perﬁles sutichasqa programapas yurichikunmi, hinam masichakuq empresariokunaqa allin qhawasqa llaqta empresakunaq wasinkutam riqsiq rinku.
 Chay watapim, 1998 watamantaraq Camaraq umalliqnin Oliver Jörkqa, Noruego-Alemanap Camaranmanmi astatakun, chaymantataq 2004 watapim Jörg Zehnle kunankama chay Camarataqa umallin.
 2004 wata tukukuchkaptinqa, Parlamento Alemanpa umallin Wolfgang Thierse chayamunanpaqmi, Camaraqa ruwapaysin.
 Sutinpi mikuna ruwakuspapim, Junta Directivaqa, paywanmi riqsirinakun rimarinakun ima.
 2005 watapi Ayamarq'ay killa kachkaptinmi, Sudamericapi Cámaras Alemanaspa seminarionta apachispam Camaraqa yupaychakun.
 Wakichiyqa, ferias internionales alemanas sutichasqap munapachiqkunapaqmi ruwakun.
 Hinallataq, Asociación de Cámaras Alemanas sutichasqaqa, DEinternational sutichasqa unanchatam yurichin, kaytaq comercio exteriorpi llamk'ayninta mast'arinapaqmi, hinallataq wak llaqtakunapi Red de Cámaras Alemanas sutichasqakunata (AHKs) hap'inallapaqpas.
 Kay haywariyqa, allintapunim Perú suyupiqa churachikun.
 2005 watapi qullqichay wiñariptinmi, Alemania qhatunakunapiqa, Perú suyumanta riqsichikuqkunaqa aswantam yaparikunku.
 Hinallataq, Perú suyupi EXTEMIN sutichakuq mineriamanta qhatuna apakuptinpiqa, Munichpa llaqtamanta qhatuchaqkunam imaymana tecnologiamantaqa Alemania standkunankupi munapachinku.
 2006 watamantam, Perú suyup qullqichayninqa wiñarirun, chayqa allinpunim Perú suyuwan Alemaniawan qullqichaypi masichakunankupaqqa.
 2006 watantinqa, empresakunawan PPP (Public-Private-Partnerships) sutichasqa Alemanip yanapayninwan, hinallataq DED kaqllataq GTZ yanapaqkunawanpas, mallirinapaq ayninakuytam Camaraqa qallarichin.
 2007 watantinqa, Alemaniapi qhatunakunaqa, chaskirillaqku Perú suyumanta riqsipachiqkunataqa, hinapunitaq Alemaniamanta hamuqkunapas Perú suyumanpas chayaqlla kanku.
 Hamuqkunamantaqa, hampikunamanta pusaq empresakuna, mineriamanta isqun empresakuna hinallataq Agencia Alemana de Energíamantapas huñusqa empreariokunam anchataqa qhawarichikunku.
 2007 watantinqa, Cámaras Alemanas en Latinoamérica suyu tarinakuyta apachispam Camaraqa yupaychakun.
  2009 watapi lliw tiqsimuyupi muchuy qullqichay pasaqtinqa, allin pachakunam Perú suyupaqqa hatariran, hinallataq Cámara Alemana ruwayninpaqpas.
 Kayqa allintapunin masichakuqkunawanqa yaparikun, hinam haywariyninkunatapas allinta mast'arichin.
 Kunan pachapiqa, Perú suyuntin Alemaniantinpas, 250 maschakuqkunawanmi yupakun, hinapunitaq suyup yupaychasqa hinam iskachakuq Camaraqa rikurin.
  Haywariykuna
 Comercio exteriormanta
 Comercio Exteriorqa, wata watantinmi Alemaniawan Perú suyuwan qhatuchanankutam phanchirichin, hinatam pusaypachispa llamk'an.
 Imayna chalanakuy kasqanmantaqa, Perú suyumantapas Alemaniamantapas willakuykuna achkha mañarikuymi, kaytaq allintam masichakusqankumantaqa yupachin.
 40 watantinqa, astawanmi allinchakun kay Cámara Alemanap haywarikuyninqa.
 2005 watapiqa, Asociación de Cámaras Alemanas nisqaqa, DEinternational sutichasqa unanchatam yurichin, kaywanqa allintapunim Perú suyupiqa riqsichikun, hinam kayqa, comercio exterior nisqapi Cámaras Alemanas nisqakuna haywariyninkunata allinta munapachinankupaqmi ruwakun.
  Qhatunakuna
 Cámara Alemanap qhatunankuna k'itiqa, 1969 watamantam llamk'ariyta qallarin.
 Qallariyninpiqa, Limapi Feria Internacional del Pacíﬁco sutichasqa qhatunapim, Pabellón Alemán sutichaqatam puriyachiq.
 Kikin watapim, Alemaniapi Feria de Colonia sutichasqa qhatuna apakunanpaqmi kamachisqa hina apachin, chay qhatunataq watantin allin huñuna hina qhawarichikun.
 Kunan pachakunapaqqa, Cámara Alemanaqa kamachisqa hinam Alemaniap qhatunankunataqa Perú suyupi apachin, kikinllataq sapa watam Perú suyumanta empresariokunatam Alemaniaman pusaysin.
 Qhatunakunaqa apachiypiqa, co-organizadora hina nisqam, Perú suyumanta standskunataqa ruwaysin, ñataq Promperú utaq ADEX huñukunap yanapayninwan.
 2008 watantinqa, 110 qhawachiqkunatam Alemania qhatunakunapi karanku.
 Hinallataq, Asiapi Alemania qhatunakuna apakuqpiqa, Camaraqa munapachillanmi Perú suyumanta empresakunataqa.
 Hukpiqa, Perú suyupi ferias indrustriales sutichasqa qhatunakunamanmi Alemania empresakunataqa haykuchin, astawanmi mineriapi llamk'aqkunataqa.
  Ruwariykuna
 Ruwariykuna apachiypiqa, 1969 wata qallarisqanmantam Cámara Alemanaqa allintam wiñarirun.
 Ruwariykuna Camara apachisqanqa, allin yupaychayuq runakunatam huñurin, kaykunaqa iska suyukunap empresakunamanta llaqta kamachiymanta imam kanku.
 2002 watapim ruwariykuna sapa kuti apakunanpaq qallarichikun, hinam aswan chaniyuqqa ejecutivokunapaq Top Management yachanakuna, masichaqkunataq pusanapaq Top Drive yachanakuna, empresakunap wasinkuta riqsinapaq Perﬁles yachanakuna, hinallatap masichakup empresakunapaq Copa Alemana sutiyuq pukllaykunapas ruwarikullankun.
 Ruwariykunap munaqninqa, llaqta kamachiymanta, qhatunamanta, tecnologiamantam masichakuqkunamanqa riqsichin, hinallataq tarinakunapaq k'iti hinapas llamk'allanmi.
 2008 watantinqa, 100 ruwariykunata imam Camaraqa apachin.
  Iskay yachachiy
 1970 watapiqa, Colegio Alexander von Humboldt yachay wasipim, Camaraqa yachana Curso de Comercio nisqata yachachiyta qallarichin.
 1976 watapaqqa, Humboldt yachay wasipim 4 carreras profesionales nisqa yachachiyta qallarichin, kaytaq Superior de Educación Profesional E.W. Middendorff sutichasqa karqan. ... .....
 Wata chayananpaqtaq, Alexander von Humboldt yachay wasip Asociación Promotora nisqanwan hinallataq Asociación de Beneﬁciencia Peruano-Alemana huñuwanpas yanaparikuspam, Camaraqa, ESEP Middendorff takyasqa yachay wasi kananpaqmi kamarichin.
 1985 watapim, Yachay wasi Humboldtqa resolución ministerial nisqata chaskin, chaywantaq Instituto Superior Tecnológico Middendorff sutinpi carreras profesionales nisqakunataqa yachachin, chay yachanakunataq Comerciopi, Producción y Comercio Internacional nisqapipas Alemaniapi hina iskay simipi yachachikun.
 Ministerio kamachisqanwan yanaparikuspam ''institución'' sutichasqataqa, Instituto Superior Tecnológico Privado Alexander von Humboldt musuq sutichasqamanmi 1995 watapi churachikun.
 Masichakuq empresakunaman yachaqikuna llamk'aq haykunankupaqmi, Camaraqa, unay pachaña mast'arichin.
  Uyachaqkuna
 1969 watapim, Cámara Alemana Perú-Alemania sutichakuq, sapa kimsa killa lluqsiq revistatam uyachan.
 Chunka watamantañataq, Perú-Alemania sutichakuq revistaqa Carta Informativa sutiyup musuq revistawanmi tikrachikun.
 1991 watapaqqa Peru Info sutiyuq revistatam qillqariyta qallarinku, 1999 watapataq Made in Germany sutiyuq revistatañataq yurichinku,kay qhipataq Camarap kunan revistanmi, hina qallariyninpiqa sapa iskay killapim lluqsiq hinallataq 5,000 empresakunamanmi t'aqakuq.
 2001 watapaqtaq CAMnews sutiyuq electrónico willakuytam sapa qanchischaw Camaraq masichaqninkunamanmi t'aqakun, hinam kayqa e-chakipim sapa ch'askachaw p'unchawmi apachikun.
 2005 watapiqa, Made in Germany sutiyuq revistaqa Cámara de Comercio e Industria Boliviano-Alemanawan kuskam sapa kimsa killa qillqachikun.
  Sullullkuna 
Eberhard Noltenius |1973-1978 watakunapi Junta Directivap ñawpa masichakuqnin.
 Camarap directorioman haykuptinqa, Lima chawpi llaqtapi, Av. Emancipación k'ikllu oficinakunapim huñurikuykunaqa apakuq.
 70 warakunaqa, General Velascop llaqta kamachiyninpiqa, sinchi sasa pachapunim karan.
 Sapa pacha paqariy hatariptiykuqa, p'unchaw tukunanpaqqa manam yachaqchu kayku sichus empresayku ñuqaykullaraqchu kanqa manachu chayta.
 Sapa pachaqa, qichunawankumanta hatun manchakuylla karan.
 Directoriota purichiqkunaqa, rimarinakupaqpas yanaparikunapaqpas, sapa kutillam huñurikuqqa kayku.
 Chay pachapi Cámara Alemanapi llamk'arisqanmantapas imayna yachaqikunap yachanankuta tikrachikusqatam yuyarichkani.
 Chayraykumantam, Alexander von Humboldt yachaywasiqa, secundaria sutichasqa t'aqallatam yachaqikunamanqa haywarin.
 Chayna kaptinmi, huch'uy wawayuq Peruano-Alemanes taytamamakunaqa, Weberbauer sutiyuq musuq yachay wasitam hatarichiyku.
 Cámara Alemanaq achkha masichaqkunam musuq yachay wasi hatarinanpaqqa yanaparikunku.
 Camarap masichakuqnin hinaqa, Alemania qhatuchakunapi puriykachaspaqa allin kasqakunatam chaskini.
 Hawa llaqtakunamanta Alemania qhatunaman ch'usayta chaypi imaymanakunata munanapachiytapas, ancha chaniyuqta hinam qhawani.
 Perú suyupi achkha empresakunaqa, manaraqmi allintachu kay Camara haywarisqantaqa hap'inkuraqchu.
  Alfred Schultz | 1979-1980 watakunapi Camarap umalliqnin
 Camarap umalliq kasqaymantaqa, Hotel El Pueblo qurpachana wasipim Fundación Konrad Adenauerwan kuska, economía social de mercado nisqamanta serminario ruwasqaykutam anchataqa yuyarini.
 Chay pachapiqa Alemaniamanta achkha politicokunam chaypiqa kaqku.
 Chaypi kaqkunamantaqa, Alemaniap ñawpa Ministro de Trabajo Norbert Blühm sutiyuqmi chaypiqa karan.
 Seminarioqa, General Morales Bermúdez walla kamachiyninpim apakuran.
 Rimarisqaymantaqa, Perú suyuman kikin llaqta runa kamachiykuna kutinanmantam ancha chanitaqa churarani.
 Chay huñurikuymantaqa, economía social de mercado nisqamantan huch'uy willayta uyachayku.
 Chaymanta Morales Bermúdez kikin runa llaqta umalliqta akllanankupaq kamachiptinmi, Camaraqa sapan partido político umachaq runakunatam hatun rimariypi huñuchin, kayqa imaynata llaqtata kamachinqaku chayta riqsinapaqmi apakun.
 Chay rimanakuy tukukuptinmi, APRAmanta Luis Alva Castrowan rimarani, hinallataq qhipa huch'uy willakuy rimarisqaytapas haymarinim.
 Ñawirisqanmantaqa, mana hak'aqpas yacharaniñachu, ichaqa ñawirinki nisqam nini.
 Morales Bermúdez kamachayninpiqa, manam Cámara Alemanaq umalliqninllachu karqani, Asociación Marítima del Perú huñutapas umalliranim.
 Huk kutipiqa, cuentakunata huk kamachiy rikuriqtam kamachichkaranku, chaymi gremiomanta yaqapas kimsa chunka empresariokunam walla kamachiymanqa mañakuq riyku, kayqa Dolares qullqipi cuentakunakuna aman wisqarikunanpaqmi kay mañakuyqa karan.
 Chay kamachiy chaskikunman chayqa, suyupi, wampuq hatun empresakunap llamk'ayninkutam muchuyman urmarparichinman karan, chayna kaptinqa manañam Perú suyupiqa llamk'ankumanchu karan hinallataq, hawa suyukunapi qhatuchaypas urmarparinmanmi karan.
 Mañakusqaykumanqa, Morales Bermúdezqa phiñarisqa hinam hatarparin, ichaqa mana iñinapaq hinam qanchischawpaqqa, chay kamachiyqa wañuchisqañam kasqa.
 Kayqa chay pachapi Perú suyupi, Alemaniamanta wampuqpi llamk'aq empresakunapaqqa allinpunim karqan.
   Walter Anders | 1995-1997 watakunapi Camarap umalliqnin
 Isqun chunka watakunapiqa, kimsa watam Camarataqa umallini.
 Paywan tupayninqa, Guillermo Cornejo mink'arikusqaraykum apakun, kay qhipaqa paypa umalliqninmi karan.
 Llamk'achkaptiyqa, Junta Directivawan ñawpa llaqta umalliq Alberto Fujimoritam Alemaniaman pusasqaykum ancha qhawarinapaq ruwayqa karan.
 Junta Derectivapi llamk'aspapas hinallataq masichakuq kaspapas, qhatunapi tupaqmasikuna machkhaypiqa, Camaraqa yanapallawaqmi.
 Hinallataq, masikunawan puriykachayqa, kikin runaymanpas allin imaymanakunatam apamuwan.
 Suyup kamachiymantapas qullqichaymantapas, runaqa allin willarisqan purin.
 Chaynapim, qhipa watakunapi Camara ancha wiñarisqanta qhawaspaqa kusikunim.
 Achkha masikunam masicharikunku, hinallataq Perú suyupipas Alemaniamanta llamk'anakunaqa allintam kallpacharikunku.
 Alemaniap imaymankunan allin akllarisqa hina Perú suyupi mast'arikuspa kananpaqqa, Camaram yanaparan, chaynata ñuqaqa umaypi hap'ini.
 Qallarisqanmanta pacham Cámara Alemanawan Alexander von Humboldt yachay wasiwan iskay yachachina qusqankupiqa, empresaykunaqa llamk'arin.
 Mallichakuqkunataqa, empresaykupiqa chaskillaykum, hinam wakinkuqapas ñuqaykuwanqa qhipakullaqku.
 Chaykunamantaqa, hukmi Latinoaméricapi wasiykupiqa umalliq hina rikurin.
  Guillermo Cornejo | 1981-1982 & 1985-1991 watakunapi Camarap umalliqnin 
Pusaq chunka watakunapim Camarap umalliqnin hina llamk'ani, kayqa Alemaniamanta kutispa Bayer empresapi kamachiq hina llamk'anaypaqmi karan.
 Suyupaqqa, sinchi sasa pachan karan, ichaqa suquyta churaspam Camarap umalliqnin hinaqa llamk'arillani.
 Llipiykupaq sinchi sasa kaptinpas, ñuqaqa llamphu pacha kusichuq pacha hinam karan nispachá niyman.
 Junta Directivapiqa yanaparikuspa hukllasqam karanku, hinaqsi runakunaqa sasakay hatariptinqa, chaynapunim ñuqaykupas empresaykuna chinkarinanmantam llakisqalla karayku.
 Camaramanta wasichaqkunawanmi iskaychus kimsa chusuna Alemaniaman ch'usasqaykuta yuyarini.
 Suyupi muchuy pacha, sinchitapuni mast'arikuptinmi, kuraq wasikunawan tupanayqa chaninchasqapunim karan.
 Samiykupaqqa, Alemaniamanta yanapaytaqa chaskillaykupunim.
  Jorge von Wedemeyer | 1992-1993, 1997-1999 & 2005-2006 watakunapi Camarap umalliqnin
 Camarap Junta Directivanman haykunaypaqmi wiraqucha Guillermo Cornejom 1987 watapi mink'arikuwan.
 Chaymantam 1992 watapim Cámara Alemanap umalliqninmanmi tukupuni.
 Qallariy llamk'ayninpiqa, chay pachapi umalliq Dr. Hans Jochem Heidtmann yanapasqanwanmi allintaqa kallpacharikuni.
 Alan Garcíap qallariy kamachiyninpi, suyu sinchi muchuypi urmarisqa kaptinmi pisitapuniqa tariyku.
 Qallariy pachapi umalliq hinaña kaptiypiqa, politicokuna puriyninqa sasachakuy pacham karan.
 iskayñiqi kamachiypim ancha chaniyuq ruwakuyqa apakun.
 IV Conferencia de la Economía Alemana sobre América Latina sutichasqa huñutaqa Camaram 1997 watapi Ayamarq'ay killa kachkaptinmi apachin, huñuqa Lima llaqtapim apakun, hinallataq Latinoamenricamanta qullqichaypi kamachiypi puriqkunam chaypiqa karanku.
 Alemaniap Ministro de Economía, wiraqucha Günter Rexrodtmi, chay pachapipas karan.
 Camarapi umalliq hina kachkaptiypim, Junta Directivaman haykunankupaqmi may masichakuqkunatapas mink'arikuyku, chaypaq manam Alemania simita rimanankutaqa mañakuykuchu nitaq kikin Alemaniamanta kanankutapaschu.
 Kay ruwayqa allinpunin kan iskay suyuna ima kawayninkutawan qhatunankutawanpas haywarikunku, chaytam imaypiqa hap'ini.
 Wata wata chayamuptinqa, Cámara Alemanaqa huknirasqa hinam ima kaqwanpas purillaqmi.
 Perú suyuwan Alemaniawan asuykachaykuyninkumantaqa, Camaraqa allinchakullanmi Alemaniamanta Perú suyupi wakin huñukuna kaqkunawanqa, ñataq Embajadawan, Alemaniap yachay wasinkunawan utaq Instituto Goethe nisqawanpas ima.
  Bernd Schmidt | 2000-2001, 2002-2004, 2007- watakunamanta kunankama Camarap umalliqnin
 Cámara Alemanata paqarichinapaqqa, manaraqmi wasiyuqqa karaykuchu, chayrakum CONACO wasipim paqachiy raphitaqa siq'ichayku.
 Kayqa, wiraqucha Buzzio yanapasqanwanraykum apakun, chay pachapi paywanqa allinllatam puriq kayku.
 Walla Velasco kikin killa kamachiyman haykuriptinmi Camaraqa pararichikun, chay pachamantatam empresakuna qichukuyqa qallarin.
 Alemaniamanta empresa petrolera Elwerat sutiyuqta hark'asqaykutam yuyarichkani.
 Watakunamantañam Perú Estadomantaqa qullqi qupuchikunta chaskichiyku.
 Velasco pacha kamachiyninpiqa, hawa suyukunamanta runakunaqa manam gobiernowan chaskisqa hinachu kayku.
 Ichaqa sapa pachalla Camarataqa sayachiqmi kayku.
 Qhipa 40 watakunapi Camarapi llamk'asqaymataqa, imaymanakuna apakusqantam yuyarichkani.
 1998 watapi, Stuttgart llaqtapi hatun huñunakuy Conferencia de la Economía Alemana sobre América Latina ukhunpi, CONFIEPwan Asociación de Cámaras Alemanaswan (DIHK) yanapakuyta siq'ichachkaptinkum, ichapas hatun qhawariyqa apakun.
 Rimanakuy wasipim llipiyku prensawan kuska kachkaptinkum, yanapakuymanta qillqa raphiqa, manam maypipas rikurinchu.
 Chaymi utqaylla sapankuman ch'uya raphita ayparparini, raphikunataq runakunap taqllayukusqanwanmin siq'ichakuyta tukukun.
  Añanchakuy
 Cámara de Comercio e Industria Peruano-Alemanap 40 wata raymichakuynin ruwachikusqanmantam kay empresakunataqa añanchakuyku.