CAMARA DE COMERCIO E INDUSTRIA PERUANO-ALEMANA NISQAMANTA

2009 watamanta MEMORIA nisqa

Munasqa ñawiriqkuna:

Cámara de Comercio e Industria Peruano-Alemanaman nisqamanta sapan watapa willayninqa, "much'uy wata" hinam huch'uy willakuyninqa kanmam karan.

Ichaqa manam chayna karutachu chayan.

Perú suyupi qullqi wiñariy pisiyasqanta qhawarispapas, llapay qullqi wiñariyninqa yaqapas 1.2% nisqaman yaparinkun, hinam 2008 watamantapas aswanta wiñarirun.

Hinam Alemaniawan qhatuchay pisita urmayuriptinpas, wakin suyukunawan qhatuchayqa sayarisqa hinam qhatucharikun.

Hawamanta rantiykunapipas as yaparikuytam qhawarikun.

Hinam Unión Europeawan Perú suyuwan chhalakuymanta (TLC) rimanakuy tukusqaña kaqtinmi, kay ñan purinqa kallpachasqa hina kachkan.

Kaywanqa, 2009 wataqa ichapas wiñariq wata hina tukurunman.

2010 wata qallariq killankunapiqa utqayllapunis puriykachanqa, chaymi kay wataqa samariq wata hina qhawakunpas.

Hinam Cámara Binacionalninchikpas qayna watap tikrakuynintaqa llalliparullanmi.

Aswan kusipakuyqa 40 wata  kawsasqaykunamanta raymichakuymi karan, hinam yaqa 300 mink'akuqkunatam Alemania embajadorpa wasinpiqa chaskiyku.

Dr. Christoph Müllerman hinallataq sumaq warminmanpas sunquykumantam añanchakuyku.

Kay raymirayku Limaman ch'usasqankumantapas hinatapunim Dr. Bernd Pfaffenbachmanpas masinnin Dr. Malte Hauschildmanpas añanchakuyku.

2009 watapiqa Energías Renovables nisqamantam aswan rimayqa karan.

Ñataq wayramanta, unumanta, biomasamanta utaq intimanta rimaspapas:

Tiqsimuyupiqa, Alemanip tecnologianqa umachaq hina ñawpaqpi purin, chaymi qhatinalla.

RENAC (Renewable Academy) empresawan kuska Centrales Termosolares sutichasqa seminario ruwapasqaqa, allintapunim apakun.

Kay iskay p'unchawpi yachaqkunap rimanayninqa, Alemaniap Ministerio de Economíawa y Tecnología yanapayninwanmi apachikun.

Iniciativa de Exportación sutichasqa marconpim, República Federal Alemanapaq Energías Renovables nisqa llamk'aypiqa, pusaq empresakunatam chaskiyku, kaykunataq, k'iti llamk'ayninkumanta imaymana kasqanmantapas willachikunkuñam.

Wiñarinapaq Alemaniap Ayninaykuywan (GTZ) hatun huñunakuy Unumantawan Qhalikaymantawan ima  ruwapaysisqanmi allin ayninakuyqa karan.

"JobXchange" sutichasqawanqa Cámara Alemanaqa musuq haywariytam qun.

Alemaniamanta allin yachayninyuq llamk'aqkunatam Perú suyu empresakunaman haywariypim Recursos Humanos sutichasqaqa llamk'an.

Llallipaq "JobXchange" ruwayqa, runa llamk'aqkuna huñuchiytam hatarichin.

Ñawpaqmantaq "Bolsa de Trabajo" sutisqawan hinallataq "Bolsa de Practicantes" sutichasqa ruwaykupas, allintapunin musuq llamk'anamanqa haykupakunku.

Kay allin yuyaymanasqaqa, allintapunin puriykachachkan hinam Sistema Dual de Educación profesional nisqata purichinakupaqpas allintam ñancharichin.

Hinaspapas "Wirtschaftsjunioren" sutichasqa ruwayniykupas allintam qhawachikun.

Camarap empresa masinkunamantam kay waynasipaskuna huñunakuyqa hamun, qayna watapi paqarichikuspaqa ña kunan pachaqa 60 runakunawanña yupakun.

Hukpitaq, Cámara Alemanapi unaytaña Expertos Senior sutichasqa haywariytaqa qun, chaywaytaq, seniors alemanespa know-how nisqatam Perú suyupi empresakunamanqa haywarinku.

Qhatunamanta Departamentopiqa, Perú suyumanta huñuchakuq stand nisqatam Colonia llaqtapi "Kind und Jugend" sutichasqa qhatunapiqa churachinku, chaymi kay ruwayqa, musuq wakichina hinam rikurin.

Mana may huñu qullqichasqanwanpas yanapasqanwanpas, Cámara Alemanaqa sapallanmi pichqa Perú suyumanta empresakunataqa llapan suyupaq qhatunamanqa haykuchin.

2010 watapaq kikillanta ruwananpaqqa, allin yachasqakunaqa ña tiqsipanmi ruwaytaqa.

Llapan ruwayninku sutichasqaqawanqa, sapa punch'aw maypipas llamk'asqaykuwanqa ña pim kasqaykuqa hunt'achinkunña:

Sociedades Feriales nisqakunata riqsipachispa, Marketing Socios nisqa apachispa, asesoría comercial nisqa yanapaspa, Sistema Dual de Educación Profesional nisqata purichispapas, hinallataq PPP (Public-Private-Partnership)nisqapi llamk'asqaykuwanpas hunt'achiykuñam waqaya haywariykuytaqa.

América Latinapi wakin Camara panañañaykunawan yanapakuspam, masichakuqninchikpaq hinallataq rantiqninchikpaqpas allin ñantam chay qhatunakunaman chayanapaqqa ña kichariykuñam.

Qayna wata Camaranchikman llapa yanapaqkunamanmi añanchakuyku, hinallataq Memoria Anual 2009 raphinchiktam sumaq ñawirinankupaq saqiyku.

2009 - Muchuy takyachikuy wata

2009 wata hinaqa, manam kayk'aypas tiqsimuyuqa llamichachikunchu.

2008 wata tukukuypiqa, tiqsimuyup qullqi puriyninqa ña pisiyapuchkasqañam.

Qullqichay.

2009 wataq kimsa killankunapiqa, Bancokunap muchuyninqa millaytam kikin runap qullqinnintaqa takarparin.

Globalización nisqa llipinpi masikuptinmi, hatun muchuyqa, mayqin tiqsimuyup k'uchunkunamanpas chayan.

Alemaniaqa sinchi qullqi pisiyayninpim karan, hinam Segunda Guerra Mundial sutichasqa awqakuymantaqa mana hawa llaqtakunaman qhatunanqa chaynachu wanquchikurqan.

Kawsaq hinallam muchuyqa karan, Perú suyumanpas chayamullanmi; ichaqa suyu kallpachakusqaña kaptinmi mana sinchitachu ñak'arichin, chaymi qullqi hap'iyninqa allillamanta wiñarillan icha mana kikin qullqi pisiyaymanchu chayan.

Kay wata muchuyqa, takyachikuqpas karanmi.

Mana hayk'aq rikusqa hinam wiñariq suyukunap umalliqninkunaqa, urmariq k'iti qullqichaytam qispichinku, hinam runap qullqichaynintapas hatun qullqita churaspam kawsarparichinku.

Perú suyupiqa, ñawpa qullqi hap'ichiyqa allinmi kasqa, chaymi munasqata hina waqaychasqapas, hinam mana muyukuq qullqichaywanqa mana sinchitachu qullqi kasqataqa chinkachinkuchu.

Alemaniapiqa, „kuska llamk'ay" kaqmi, hunu hunu llamk'aqkunataqa mana imayuq kasqankumantaqa qispichin.

Muchuy pacha kachkaptinpas, Alemaniaqa qhatuchanapaq iñikup masillanmi Perú suyupaqqa karan.

Wakin qhatunakunamantaqa, Alemania qhatunamanmi Perú suyuqa aswantapas ima ranaynintaqa achkhayachisqa.

2009 watapiqa, política puriymanta imaymana raymichakuykunam hunt'arikun, kayqa ñuqayku Alemania runakunapaqqa qhipa 60 wata ñawpa kawsasqaykupi imayna purisqaykutam yuyarichikuwanku.

2009 watapiqa, awqanakuy Segunda Guerra Mundial sutichasqatam yuyariyku, kayqa ña 70 qhipa watañam karan, hinallataq 60mo nisqatapas raymichallaykum.

República Federal de Alemaniap paqarichikusqanmanta raymichakuy hinallataq 20mo nisqatapas raymichallaykum.

Muro de Berlín pirqa urmarisqanpa raymichaynim.

Raymichakuykuna yupayninqa, imayna política puriypi allin tikraykunata qhipa chunka watakunapi aypasqanchiktam rikuchiwanchik.

Política allin kawsaymantaqa, hatun marco qhawariypiqa, qullqi muchuyqa sispallapi hinam qhawarikun.

Iskay masichakuyniykupiqa, achkha chaninchakuy p'unchawkunatam raymichayku, kaykunataq peruano-alemanes sumaq t'inkikusqankutam yuyarichiwanku.

2009 watapi Antasitwa killa kachkaptinmi, Alemania Austria mitma runakuna Pozuzo llaqta paqarichisqankumanta 150 watantam raymichayku; kayqa Alemania mitma runakunap iñispa musuq llatanpi saphinchakusqantam qhawachiwanchik.

Chakrayapuy killapim, Cámara de Comercio e Industria Peruano-Alemanap 40 watantaqa raymichayku, kayqa manam iskay kinray qhatuchallaypichu chaninchakun, aswantam hatun iskay kinray masichakuypipas kallpachakunmi, qhawarinapaqqa, yachaqikunan profesional kananpaq yachachiypi, huch'uy empresakuna hawa suyukunaman qhatunankupi hinallataq ima tecnologia qupuypipas llamk'arillanmi.

Kaymanta astawanqa, Cámara Alemanaqa as chaniyuqpim yanapakuy, ñuqapaqqa, llapankumantaqa kaymi aswan chaniyuq aswan unayaqqa - imaymana masichaytam yurichin, hinam empresa masichaytawan runa masichaytawanpas t'inkirichispaqa, allintam kallpachan.

Kay tiqsisqaraykum, qullqichaypi ayninakuynin wiñarispa t'ikarinanmantaqa chiqapunim kachkani, chaymi hinallapunim kanqa ¡Camarap hamuq 40 wantanpipas!

2009 watapi Perú suyup qullqichaynin

2007 watapi 8.9% yupayta wiñarispa, hinallataq 2008 watapipas 9.8% wiñarispapas, 2009 watapi Perú suyup qullqichayninqa 1.12% "nisqallatam" wiñarin.

Lliw tiqsimuyupi qullqichay muchuypariptinqa, Perú suyup qullqichayninqa allillamanta purisqantam qhawarin.

Ichaqa, lliw tiqsimuyupi qhawachikuptinqa, wakinkunamanta kayna wiñariyqa yupaychasqa hinam chaninchakun.

Astawantaq wata tukukuq killakunapim kallpachakuchkaran, chaymi Perú suyup qullqichayninqa, 2009 watapi Paraqallariy killapaqqa 6.4% wiñarisqatam rikuchin.

Watapaq inflación nisqaqa 0.25% nisqakaman chayarin.

Llapan Latinoámerica suyukunamantaqa, Perú suyum huch'uy inflación nisqawanqa rikurin.

2010 watapaqqa, Perú suyumanta Banco Central de Reservasqa, 2% 3% yupaykunapi inflación purinantaqa watuchin.

2009 watapi Perú suyuqa, mana hayk'aq hinam 2.6% yupaykama ukhu mañakuyninpiqa qhiparikun.

Kikin pachapitaq 15.6% nisqa hinatam sapan qullqichasqakunapiqa qhawarikun.

Kay qhipakuytaqa, llaqtap hatun qullqichasqanwanmi huqarikun(+ 25.8%).

Lliw tiqsimuyupi qullqichay muchuyachkaptinpas, Perú suyup wakin runankuna rantisqankuqa 2.4% nisqakaman wiñarun.

Lliw llaqtap runap rantisqanpas 10.7 % nisqamanmi wiñarun, hinam 2008 watapi kasqantapas wasapan.

Perú suyup qullqi wiñariyninqa, wasi pirqaychiy llamk'aywan, imaymana haywariywan hinallataq chakra llamk'aywanpas ima kallpachakun. 

2008 watapi 16% nisqata wiñarispaqa, 2009 watapi wasi pirqachiyqa wakmantam 6.1% nisqakama wiñarun, kayqa chay boom inmobiliario nisqapi imayrinraq wasikuna ñataq sapan runakuna utaq llaqta ruwachisqankuraykum chaynaqa karan.

Chakra ruwaypas 2.3% nisqakama chayaspam allinyachikun.

Kikin pachapitaq idustria manufacturera nisqa hinallataq challwaypipas 7.7% nisqakaman sapanku qhiparinku.

Qhatuchana, comercio nisqaqa, 0.4% nisqakamanmi qhiparparikun.

Mineriaqa, Perú suyup hatun qullqichaynin hinaqa 0.4% nisqapim wiñarun.

Llapan Lima llaqtapi mana llamk'ayniyuqkunamantaqa, 8.4% nisqa hinam yupakun.

2009 watata qhawasqamantaqa, kayqa 0.3% nisqapim yaparikun.

Llapan qhawariypiqa, qhipa watakunapi mana llamk'ayniyuqkunamantaqa 8% hinallataq 9% nisqapim puriykachan.

Allin qullqichay kaptinpas, mana llamk'ayniyuqkunamanta yupaytaqa, manam munasqata hinachu pisiyachikunraqchu.

2009 watapi Alemaniap qullqichaynin

Lliw tiqsimuyupi qullqi muchuyasqanpaq, "paquetes coyunturales" nisqakunata gobierno achkhayachichkaptinpas, 2009 watapi Alemaniap qullqichayninqa qhiparparikunmi, chaynataqa mana qhipa chunka chunka watakunapiqa rikukuqchu.

2009 watapi PBI nisqaqa 5% yupaykaman urmarin; kayqa hawa llaqtakunapi mana qhatuchakuptinmi hinallataq suyupi mana qullqi churakuptinpas chaynaqa qhawarikun.

Qayna wata Alemaniap hawa llaqtakunapi qhatuchayninqa 18.4% nisqapim urmarun, hinam 802.2  waranqa hunutam euros qullqipi aypan.

Chaynatam "Campeón Mundial de Exportaciones" sutinchaytaqa Chinawanmi Alemaniaqa qichuchikun.

Chakra ruwaywan, sach'a sach'a wiñachiywan, challwa hap'iywan, hinallataq haywarikuykuna quypim asllataqa wiñarinku.

Wakin k'itikunapiqa mana ima wiñariypas hatarinchu, qhawarinapaqqa, nitaq qhurpacha wasikunapipas nitaq unayaq imaymankunapipas.

Aswantataq hawa llaqtakunapi qhatuchanapaq industria manufacturera nisqapi, kayqa sinchitapuni qhiparikun; kikin PBI nisqanqa 17% nisqakaman huch'uyarin.

Chaymi logística nisqapi empresakuna llamk'aqkunaqa, sinchitapunim ranayninkupiqa urmayarunku.

Alemaniap qullqichayninqa ukhunpi wakin runakuna rantisqanwan, hinallataq llaqta wasikuna kikin llaqtapi qullqi churasqankullawanmi huqarichikun.

Imaymanakunap chanin takyasqa hina kaptin hinallataq "bonos de chatarreo" sutichasqa ruwaykuna apakuptinmi 2009 watapi wakin runakunap rantiyninqa 0.4% nisqapim yaparikun, kaqllataq llaqta wasikunap qullqi churasqankutaq 3% nisqapim wiñarirun.

Rantiqkunapaqqa, imaymanakunap chaninninqa 0.4% nisqapim yaparikun, kayqa Alemania wakmanta huñurikusqanmanta pachaqa, sinchi urmayaq hinam rikurikun.

2008 watapiqa inflación nisqaqa 2.6% nisqam karan.

Tasa de ahorros nisqa 11.3% nisqawan yupachakuspaqa, 2008 watapi hinam rikurin.

1949 watamantaqa, 2009 watapi ingresos brutos nisqaqa urmayarunmi (-0.4%). Llapan mirachiy urmariptinpas, "trabajo parcial" (Kurzarbeit) sutichasqa kaptinmi Alemaniapi llamk'ariyqa  kawsallanmi.

40.17 hunu llank'aqkunaqa qayna watamantaqa pisillatam pisiyarparin.

2008 watamantaqa, 2009 watapiqa mana llamk'aqkunaqa 155,000 runakunamanmi wiñarin (+0.4%), hinam llipinpiqa 3’423,000 yupayta aypanku.

Kaytaq tasa 8.2% nisqakaman chayan.

K'iti industria manufacturera nisqapim llamk'anankuta runakunaqa sinchita chinkarparinku.

Qullqi urmariptinmi, 2009 Estado alemánpa qullqichaymanta déficit  nisqaqa 79.3 waranqa hunu euros qullqipim wicharun.

Alemaniaqa 3.3% déficit nisqawan kaspaqa, Maastrich takya kaynintaqa kuyuchin.

Hamuq pachakunapiqa manuqa sinchitas wiñarinqa, chaynatam kunan kap rimaykunaqa ninku. 

2009 iskay kinrayuq qhatuchana

2009 watapi iskay kinrayninpi Perúwan Alemaniawan chhalanakuyninkuqa asllatam qhipayarparin, chaynam karan 2008 wata qhawarispaqa.

Llapan chhalanakuyqa US$ 1,760 hunuman chayarun, chayqa 9.8% nisqatam qhiparichin.

Tiqsimuyupi chhalanakuyta qhawaspaqa, República de Alemaniawan chalanakuyqa manam sinchitachu muchuyarun (llapa tiqsimuyupi:- 20.99% nisqa).

Kaynatam Perú suyuqa qhatuchanamanta superávit nisqantaqa US$ 320.88 hunupi aypan (+ 185.4%).

2009 wata muchuy pacha kachkaptinqa, hawakunapi qhatuchayqa 0.98% nisqapin yaparikun, kaytaq US$ 1,004 hunum qullqipiqa aypan.

Ichaqa, US$ 720 hunu qullqi aypaspapas, Alemaniap hawakunaman qhatuchayninqa 21.66% nisqapim qhiparikun.

2010 watapaqqa, Alemaniaman Perú suyup qhatuchayninqa wiñarinantam suyakun, hinallataq Alemaniap hawakunamanta rantinanta sayarinantapas suyakullanmi.

Perú suyumanta Alemaniaman llapan qhatuchayqa, mineria llamk'aymi 47% nisqawan yanapan, hinallataq challwa hap'iyqa 27% nisqawan, chakra tarpuyqa 21 % nisqawan pacha ruwaytaq 3% nisqatawan ima.

2009 watapi US$ 419.93 hunu qullqi aypasqamantaqa, qiqlla antayuqmi umachan Perú suyup imaymanankuna Alemaniaman qhatuchaqkunamantaqa, chaymantataq challwa hakun qatipan (US$ 266.18 hunu) kimsa ñiqipiñataq café kachkan (US$ 187.06 hunu).

Hawakunapi qhatuchasqa chaninqa, kikin llaqtap imaymanankunanmi 90% nisqa Perú suyumanta Alemaniamanqa qhatuchakun.

Hawakunamanta rantiyqa, capitalpa bienes nisqanqa 55% nisqatam Perú suyu Alemaniamanta rantisqanqa chayan, bienes de consumo nisqataq 15% nisqapi hap'ikun, hinallataq productos intermedios nisqataq 30% nisqapim hap'ikun.

Hawakunamanta imaymanakuna rantisqapa chaninqa US$ 717.57 hunumanmi chayan, chaymanta 2008 watata qhawaspaqa, 21.66% yupaypim urmarun.

Bienes de capital nisqa k'itipi, hinallaq industriapaq pachanmanta imaymanakunapas sinchitam muchuyurparinku.

Carrukunawan, compresoreskunawan, turbinas a gas niswakunawan, hamp'ikunawan hinallataq imaymana máquinakunatawan imaymana accesorios tecnológicos nisqapas, achkhanpi hawakunamantaqa apachikamun.

DEinternational sutichasqamanta

2009 watapiqa, 2,040 tapukuykunatam DEinternational nisqaqa kutichin, chaymi yaqapas 5.5 tapukuykunatam sapa p'unchawqa tapukun.

Qayna watata qhawaspaqa, 5% hinapim kay pachaqa qhiparun, kayna kananpaqqa tiqsimuyupi qullqi muchuyasqanmi huchachikun.

Lliw qhawariypi qhatuchanamanta willanakuy mañakuqqa, 24% hinapim 2007 watataqa llallipan.

Tapukunaymantaqa 51% yupayqa Perú suyup empresakunamantam hamun, wakin 47% yupakuqtaq Alemania empresakunamantam hamun.

3% nisqataq wak suyukunamantam hamun.

Qayna watata qhawaspaqa, 4% niqapim Perú suyup tapukuyninqa qhiparun, Alemania tapuynintaq 5% nisqapi, wakin suyukunataq 17% nisqapim pisiyarun.

Kay qhipapiqa, wakin suyukunapi Alemaniap empresankunamantam kay mañakuykunaqa hamun, kaykunatam kanku ñataq Argentinapi, Brasilpi Chilepi ima, mana chayqa kikin suyu masip empresakunamantam (kayqa astawanmi Chilepi), kayqa llaqtanpi Cámaras Alemanaswan allin llamk'arisparayku chaynaqa kan.

Kayqa, Alemania empresakuna latinoamerica wasinkunapi yanapaqninkuman mañarikusqantam rikuchin, hinam imaymana yachasqankuta, runap simin riqsisqankutapas aswantam qhawarichikun.

Kayna puriyqa, Cámaras Alemanaspa suyukunapi qhatuchaynintam kallpachan, hinam achkha suyuntinkunawanqa achkha wakichinakunatam ruwachikunman, hinallataq Cámaras Alemanaspa  DEinternational nisqanmantapas wakin suyumasinkunapas ima haywariytaqa mañarikullankumanmi.

Llapan haywariykunamanta Perú suyup empresankuna mañakusqankuqa, Alemania qhatunamanta willakuymi aswan mañakuqqa, hinaspapas sapan t'aqankumanta, rantisqankumanta munasqakuna, qhatuchaymanta yupankuna, riqsiqkunamanta willaynin ima, kay llapan willaykunaqa astawantaq maquinaria ranaqkunamanta Alemania rantiqkunamantapas ima.

Alemania empresakuna mañakusqankutaq, imayna Perú suyupi filial musuq wasinku ruwanakumantam tapurikunku, hinallataq Perú suyupi imayna llamk'anamanta kaqllataq tributos nisqakuna kamachikusqamanta willaykunamantapas mañarikunku.

Hukpitaq, qhatuchaq masikuna tariymantawan empresa riqsichiqkunamantawan willakuyqa mañakullachkanpunim.

Aswantaq kay qhipaqa Alemania empresakuna aswan mañakusqankum, chaywantaq Cámara Alemanaqa Perú suyupi qhatunaman haykunankupaqmi yanapan.

Hinallataq, wakin Alemania machichakuqkunawan huñurikuspa Departamento DEinternational nisqaqa sapan k'iti qatuchaymantam tantanchin, kaykunataq Alemania empresakuna Perú suyupi haykuqkunam aswantaqa yanapanku.

2009 watantinqa, Cámara Alemanaqa achkha seminariokunapi workshops nisqapipas puriykachanmi, kaykunataq Perú suyup ukhun llaqtankupim apakun.

PromPerúwan, Ministerio de Comercio Exterior y Turismo nisqawan hinallataq Delegación de la Unión Europea nisqawanmi kay ruwaykunaqa apakun, kaqllataq Unión Europeas suyu masikuq qhatuchaqkunawanpas hinallataq chay Unión Europeaspa Cámaras de Comercio Binacionales nisqawanpas ayninakuspa kayqa apakun.

"Unión Europeawan imanatam qhatuchaytaqa ruwana" nisqa sutiyuqwan riqsichikuspam, Europapi allin chaniyuq kasqantam Perú suyup hawa suyukunapi qhatuchaq empresankunamanqa riqsichikun, hinallataq Limap hawankupi musuq qhatuchaykuna kasqamantapas kaqllataq chay huñukuq suyukunamapas riqsichinallanmi kachkan.

Umachaqkuna

Qayna wata hinam Cámara Alemanqa Energías Renovables nisqa k'itimantaq huk umachaqkunata 2009 watapi huñuchin.

Alemaniamanta Ministerio de Economía y Tecnología (BMWi) nisqa kamachisqanmi, Cámaras de Comercio Alemanas nisqakunaqa "Iniciativa de Exportación Energías Renovables" sutichakuqtam purichinku, hinam unay watakunamantañam República Alemana hawa llaqtakunaman qhatuchanantaqa riqsichin.

9 p'unchawmanta 12 p'unchawkama Ayamarq'ay killapi umachanaqa apakun, chayqa hidroeléctricapi, energía eólica y solar nisqapi llamk'aq empresakunapaqmi ruwapakun, hinallataq BMWi nisqan hinam 8 Alemania empresakunam chaypiqa karanku .

Kay empresakuna huñurikuyninqa Renewables Academy (Renac) nisqawan kuskam ruwakun.

Cámara Alemanaqa kay empresakunap umalliqkunatam chaskin: juwi Wind GmbH nisqata, SoWiTec nisqata, Lahmeyer nisqata, Chriwa nisqata, Boll & Kirch Filterbau nisqata, Ossberger nisqata, Phocos nisqatawan hinallataq Ritter Energie- und Umwelttechnik nisqatawanpas, kaykunataq Alemaniamanta sapan energías renovables nisqakunamanta yachayniyuqkunam pusaysinku, kay pusaqkunamantaq llaphimanta wakichinakuna qullqichaqmantaqa huk yachaq, BMWi nisqamanta wakichinan "Iniciativa de Exportación Energías Renovables" sutichakuqmantapas umalliqninwan ima.

Qallariy p'unchawpi ruwayninkupiqa, umachana runakunaqa Viceministra de Medio Ambiente  hinallataq Viceministro de Energía nisqa umalliqninkunawanmi tuparinku, chaypitaq, Perú suyupi energías renovables nisqa imayna kasqanmanta allin willakuyta chaskinku.

Embajada Alemanataq, imayna Perú suyup kamachikuynin qullqichaynin kasqanmantam umachaq runakunamanqa willarin.

Kay p'unchawqa, chay k'iti kamachiq OSINERGMIN nispa umalliqninwan huñunakuypim tukurin.

Iskayñiqi p'unchawpiqa, seminariota ruwachikun, kaytaq qayna wata hinam achkha Perú runakuna uyariq chayanku, chaymi 150 runakunaman hina yupakun.

Chay ruwakuypitaq umachaqkunataq imaymana empresankuta tecnoligiankunatapas chay "Made in Germany" nisqa ukhupi munaqkunamanqa riqsichinku.

Ruwaykunata hunt'achinapaqtaq, Cámara Alemanaqa qhipa iskay p'unchawkunapaqmi Alemaniamanta Perú suyumanta sapan empresakuna huñurikuyninta apachin, chaynam tarinakunku allin rantiq Perú suyumanta empresakunawan hinallataq qhatuchaypi allin masichakuqkunata utaq allin imaymankuna t'aqapaqkunatapas ima.

Qhatunakuna

2009 watapi llapan suyukunapaq Alemania qhatunakunapiqa, yaqa 110 riqsichiqkuna hinallataq 370 watukuqkunam Perú suyumantaqa hamunku.

Hinallataq, Perú suyumanta 11 riqsichiqkunam hawa suyukunapi Alemania qhatunakuna apakuqpiqa purinku.

Hinam Perú suyuqa chay PROMPERU sutichasqa yanapayninwanmi Berlinpi Fruit Logistica sutiyuq qhatunapiqa puriykachan, chaymantaq chakra ruru qhatuqkunamantam 17 riqsichiqkuna risqaku, chaymanta ASIA Fruit Logistica sutiyuq qhatunapi ña qayna pachakunapi purisqankumantaqa, Hong Kong suyupi 2009 watapi kikin qhatuna apakuqpim Perú suyuqa 8 riqsichiqkunawan haykuran.

Kay haykuriyqa, wakmantam Gremios Productores Agroexportadores del Perú AGAP sutichakuq huñuwan Cámara Alemanawan hinallataq Interbank nisqawanpas kuska apachinku, hinallataq Perú suyumanta Ministerio de Agricultura sutichakuqtaq munapachispa riqsipachin.

Allin puriykachaspapas mikunakunamanta qhatunapiqa Perú suyumantaqa qayna pachakuna hina haykunku, kay qhatunaqa llapan suyukunapaqmi Colonia suyupi Anuga llaqtapi apakun.

Llapankumantaqa 23 empresakunam  330 metros cuadrados nisqa tupusqapi mast'arikuspam chaypiqa karanku.

Lliw tiqsimuyupiqa, Berlínpi ITB sutichakuq hatun karan qhatunam apakun, chaypi unay pachamantaraq Perú suyuqa puriykachan.

Kaypiqa, ITB sutichakuqqa 38 riqsichiqkunatam turismo llamk'aymanta huñurin, llapan empresakunamanta ima huñukunamantaqa PROMPERU sutichakuqmi chaypipas karan, kaykunaqa 675 metros cuadrados nisqa tupupim mast'arikuqku.

Hinallataq, Singapurpi ITB Asia qhatuna iskay kuti apakuqpiqa, Perú suyuqa chaypipunim iskay riqsichiqkunawanqa karan.

Ambiente de Frankfurt sutiyuq qhatunapiqa Perú suyumanta 10 riqsichiqkunam achalachiqninkuta suñankuta ima munapachinku.

Kay riqsichiqkunamantaqa, suqtam PROMPERU umachaqkuna huñurisqanmantaqa hamunku, kaykuna hamunankupaqqa Cámara Alemanapas yanapanmi.

Mana qullchichaqkunawan yanapasqawanmi Cámara Alemanaqa huk stand nisqatam huñurichin, kayqa Coloniapi Kind + Jugend sutiyuq qhatunapim wawakunapaq irqikunapaq imaymanakunata ranachin.

Perú suyumanta umachaq tawa empresakuna riqsichiqkunaqa, awasqa imaymanakuna ranaypim kallpacharukunku.

2009 watapi Perú suyumanta empresakunaqa kay Alemani qhatunakunatam waturikunku: Fruit Logistica (Berlínpi), Anuga (Coloniapi), Medica e iba (Düsseldorfpi), hinallataq Interzum qhatunata Coloniapi (wasipaq imaymana llaqllasqakunata) kaqllataq Ligna qhatunata Hannoverpi (llaqta industrimanta).

Hinallataq, mana hayk'aqpas hinam Cámara Alemanaqa 10 umachaq runakunata huñuspam  Shanghaipi Automechanika sutichakuq qhatunamanqa pusan.

Kind + Jugend nisqapi Perú suyu

Mana hayk'aqpas hinam AHK Peruqa huñukuq stand nisqatam Perú empresakunapaq Kind + Jugend qhatunapi kanankupaq apachin, Kay qhatunaqa llapan suyupi ancha yachayniyuqmi wawakunapaq imaymanakuna ranaypi, ima awasqakunapi, irqikunapaq cochechakunapi, maqchikunapaq imaymanakunapi, hinallataq 0 yupaymanta 4 watakama wawakunapaq irqikunapaq pukllanakunapi p'achachakunapi imam qhatunan.

Qhatunaqa, 17 p'unchawmanta 20 p'unchawkaman Tarpuykilla kachkaptimi Coloniapi apakun, kayqa 40 suyukunamanta 781 riqsichiqkunatam huñuchin.

Kikinllataq kayqa 95 suyukunamantam 18,000 yachayniyuq watukuqkunatam apakamun.

Perú suyup stand nisqan 22 metros cuadrados nisqawan tupusqapiqa, qhatunapaq munachisqankutam rikuchinku, chaykunataq wawakunapaq irqikunapaq utkhumanta paquucha millmamanta p'achakunam munachikuran, hinallataq peluchekunapas, calzadopas hinallataq imaymanakunapas karanmi.

Qhallariqpi hinaqa, kay qhatunapi wakin empresa chaniyuqkunawan haykuyqa, ancha llallipakuy kaytam mañarikun.

Lliw tiqsimuyupi qullqi urmariptinrayku hatun muchuy pacha kachkaptinmi, Perú suyumanta empresakunaqa as ñak'aymanmi haykunku.

Kay hinakunaqa kasqanta qhawaspaqa, kay empresakuna Glopac, Lanart, Royal Knit hinallataq Victoria Classics nisqapas allintam sayarinku, hinam 130 huch'uy empresakunawan tuparinku, ñataq t'aqariqkunawan, yachayniyuq tiendakunawan hinallataq wakin Europamanta suyukuna achkhanpi rantiqkunawan; kay llapankuqa Perú suyu munapachisqantam munachkaranku.

Huñusqa puriypi munasqakunata aypasparaykum, hinallataq Kind + Jugend qhatunapi empresariokuna unayayta munaptinkum, 2009 qhipa killakunapiqa imaymanakuna wakichiyta Kind + Jugend 2010 qhatunaman haykunankupaqqa qallarinku.

2009 wata qhatuna ruwakuymanta karuncharukuspaqa, kay pachaqa PROMPERU nisqap yanapayninwanmi kanqa hinallataq Limamap Cámara de Comercio nisqap yanapayninwanpas kanqa, ichaqa kay qhipaqa Unión Europeap L-INVEST IV wakichinantinmi apakunqa.

Kay yanapaywanqa, empresa riqsichiqkuna sinchi qullqi churasqankuqa pisiyarinqa, chaywanqa aswan achkha mirachiqkuna hawakuna qhatuchaqkuna haykunankutam yanapanqa.

Automechanika Shanghai nisqamanta

9 p'unchawmanta 11 p'unchawkama Paraqallariy killa kachkaptinmi pichqañiqi Automechanika Shanghai qhatunaqa apakun, ichaqa mana hayk'aqpas hinam - Asia suyupiqa kaymi llapa suyukunapaq automotriz nisqamanta hatun karan qhatunaqa - Perú suyumanta empresariokuna Cámara Alemanap yanapayninwan qhatunamanqa chayanku.

Kay wakichinaqa Limapi 9 p'unchaw Intiraymi killa kachkaptinmi qallarin, hinam umachaqkuna huñurinankupaqmi kay qhatunamanta munapachiy riqsipachiy apakun.

K'itimanta 42 riqsichiqkunam kay ruwaypiqa karanku.

Llapan ruwakuy munapachiypi ruwakuypiqa, Cámara Alemanaqa Cámara Comercio Peruano-Chinap, Interbankpa hinallataq Perú suyup Asociación Automotriz sutichakuqpapas yanapayninkutam chaskin.

Ruwaykuna purinanpaqqa, Cámara Alemanawan achkha huñurikuymi karan, kayqa huñu ch'usaq allin yachaysapa kanapaqmi wakichikuran ñataq Shanghaipi qhatunapaq utaw Beijingman watukuyman ch'usanapaq.

Kay qhatuchay ch'usaypa aypananqa, kikin qhatuna watukuymi karan, kayqa 24 suyukunamanta 2,414 riqsichiqkunawanmi karan, hinallataq 100,000 metros cuadrados nisqa tupusqapi 9 pabellonkunapi t'aqapasqa karan, kaqllataq 132 suyukunamanta 38, 551 watukuqkunam chayankupas.

Kikinllapitaq Frankfurt (Shanghai) Co Ltd nisqamanta Asociación Ferial nisqam Perú suyumanta umachaqkunapaqqa huk p'unchaw unayaq wakichinata ruwachin.

Huk p'unchaw manaraq qhatuna apakuchkaptinmi, huñuqa Chinap hatun autopartes nisqa qhatuqman riqsiq rinku, chay qhatuqa Shanghai Orient Auto Parts City nisqapam sutichakun.

Kay hatun wasi qhatuyqa 87,900 metros cuadrados tupupim mast'arikun, ukhunpitaq 1,200 qhatuchaqkuna t'aqakun.

Kay qhipa p'unchawqa, hawakunapi cauchomanta metalmanta autopartes nisqa chino qhatuchaqpa planta de producción nisqanta riqsiq rinku.

Umachaqmanta chunka runakunaqa kay empresakunamantam karanku:

Automotriz Bavarian nisqa, Company Limited Sur America nisqa, Imex Representaciones nisqa, Importaciones Hildemaro nisqa, Repuestera A.H. nisqa, Repuestos Japoneses nisqapas hinallataq Cámara Alemana nisqapas.

Automechanika Shanghai qhatuna watukusqankumantaqa, llapanku kusisqa hina rikurinku, kallqataq ima rikusqankumantapas hinallataq Chinapi llapan imaymanakuna tarisqankumantapas.

Kay llapankunaqa, Chinaman musuq ñan kicharikuptan suyachiwanchik.

Bauma 2010 nisqamanta

Messe München umachaqkuna Limaman yachasqankumanta

22 p'unchawpi Tarpuy killa kachkaptinmi bauma 2010 qhatuna riqsichiyninqa qallarin - Kay qhatunaqa lliw tiqsimumanta Maquinariata, ruwaykunapaq Vehículos y Equipos nisqata hinallata Maquinaria para Materiales de Construcción y Minería nisqapaqpas qhatuyachin, hinam kay qhatunaqa sapa kimsa watan Munich llaqtapi Aymuray killa kachkaptinmi apakun.

Munichpa qhatuna huñukuy Messe München GmbH sutichasqam rimanakuypiqa karan, kaytaq Cámara Alemanam riqsipachiran.

Messe München nisqamanta Área de Ferias de Bienes de Capital nisqap umalliqnin quya Katherina Hamma hinallataq Federación Alemana de Maquinaria (VDMA) nisqamanta Asociación de Maquinaria para la Construcción y Materiales de Construcción y Mineríap umalliqnin Joachim Schmidmi iskayninku Baumata ima kaqninkutapas riqsichinku, hinallataq imayna kunan pacha tiqsimuyupi mineríamanta construcciónmanta imayna tecnologia kasqanmantapas riqsichinku 

Swissôtel Limapim ruwakuyqa apakun, 68 runakunam empresakunamanta, huñukuq gremio nisqamanta hinallataq prensa especializada nisqamantapas chayanku.

Arequipapi llapan suyukunapaq EXTEMIN qhatuna puriymanta

Mineria k'itipi baumata munachinapaqqa, Cámara Alemanaqa Messe München sutichasqata riqsipachispam huk standpi ima willaykunataqa haywarin, kayqa Arequipapi EXTEMIN qhatunapim 14 p'unchawmanta 18 p'unchawkama Tarpuy killa kachkaptin apakun.

Meneriamanta yachaq 665 empresakuna riqsichiqkunawan hinallataq yaqa 33,0000 watukuqkunawanqa, baumata allin riqsichiq hinam qhatunaqa qhawarikun, hinam stand "bauma 2010" sutichaqmanqa yaqa 80 yachayniyuqkunam hinallataq 100 empresariokunapas sapa p'unchaw chayanku, kaykunaqa 2010 watapi bauma apachiyta chanincharanku.

Bauma riqsipaypi llalliparispa hinallataq mineriapi llamk'aq empresariokunapas ña yupaychakusqankuta qhawaspapas, Arequipapi Instituto de Ingenieros de Minas del Perú (IIMP) niaqawan EXTEMIN qhatuna ruwaqkunawanpas ayninakullankum.

Isqay qhatuna ruwachiqkuna rimanakuyta raphi siq'ipaptinkum IIMP nisqapas bauma 2010 apakuqpiqa huk standwan haykunqa.

Masikuna

Yachakusqa hinam Cámara Alemanaqa wakmanta "kamachisqata hina" watataqa masikuna wayqikunawan huñurikuspam qallarin.

Neujahrsempfang sutichakuq utaq wata hampullachiyqa, Cámara-Alemanap 140 masichaqninkutam wakmanta tapachin ñataq tuparinankupaq runamasi munakunapaq ima, hinallataq musuq runakunawan llamk'aqkunawan tupanapaqpas.

Masintin aswan asuyukunapaq yuyaspam, 2009 watapim Cámara Alemanaqa Wirtschaftsjunior en Peru utaq WJP sutichakuqtam yurichin, kay huñuqa 10,000 masikunatam huñurin.

WJP sutichakuqqa, sapan empresa masichaqniykumanta waynasipaskuna hamuqkunawanmi purichikun. 

Cámara Alemanaqa, tarinakunapaq, t'aqanakunapas, willakuna haywarikunapaq hinallataq ima yachaykunatapas rimarinakuypi seminariopi ima yachachin, kayqa hamuq pachapi allin umalliq runakuna kananpaqmi yanapakun.

Kikinpitaq Cámara Alemanaqa allin feed back nisqa kutichikuytam chaskin, chaywanqa haywarisqaykuta allinyachispam haywarichiwanku.

Qullqichanapaq muchuy wata kaspapas, Cámara Alemanaqa 37 musuq masichakuqkunatam chaskin, kaywanqa haywarisqaykuqa allin chaniyuq hinam qhatuchaykuna ruwanapaqqa hinallataq hamuq pachakunapaqpas qhawarikun.

Hinallataq manam Perú empresakunallapichu; Perú suyup qhatuna Alemania empresakuna riqsiqkunapas, haywarisqaykuta hap'ispam paymanqa asuyarinku.

2009 watantin haqay empresakuna ñuqaykupi sunqu churasqankutam napayukuyku añanchakuyku ima.

Cámara Alemanap 40mo raymichakuynin

1968 watapi 28 p'unchawpi Kantaray killa kachkaptinmi, CONACO wasinpi peruanoaleman empresariokuna huñurikuspam Cámara de Comercio e Industria Peruano-Alemana sutichakuqta paqarichinku, chay pachapiqa iskay suyukuna qhatuchaypi masichakunanpaq munaspam ima ruwaypas apakun, ichaqa Junta Militar gobiernoman haykuptinqa, hatun llakiypas kallasqallanmi.

Chay watapi Paraqallariy killa qallarichkaptin, chayraq huñu paqarichkaptinmi Asociación de Cámaras de Comercio e Industria de Alemania sutichakuqmanta sumaq yupaychayta chaskin, chaymanta kamachisqa hinaqa Perú suyupi Alemania qullqichasqantam riqsichin.

Tawa chunka watamantaqa, Cámara Alemanaqa ña puquyarusqa hina kachkaran raymichakuyninta qallarinanpaqqa, hinam hunt'a wata imaymankunata aypasqa kachkaran, hinaspataq tiqsimuypi hatun muchuymantam rimarinakuy muyuykachayta qallarin.

Chayna kaptinmi Junta Directivaqa raymichakuykunataqa utichin, chaymi huch'uy t'inkallatam Municipalidad de San Isidro nisqa wasipi apachin.

Qallariq manchaykuna chinkayarichkaptinmi, Cámara Alemanaqa wakmantam kikin kasqata hina raymichakunanpaq qallarichin, ichaqa pisi p'unchawkuna kikin p'unchawman chayanapaq kachkaptinqa mana wasapana hatun imaymanam hatarin, chaymi wakmanta raymichakuyniykutaqa utichiyku.

Qhipapiñam qallarisqayku 40 wataykutaqa raymichayku, kayqa antichaw 25 p'unchawpi Qhapaqsitwa killapi 2009 kata kachkaptinmi apakun, hinam Alemania embajadorpa wasinpi karan.

Cámara Alemanap 40 watanpaq ancha munasqa unancha ruwakusqaqa 28 p'unchaw Kantaray killapi 2008 watamantam ñuqaykuwanqa kachkan, chaynam allin kaqkuna hamurisqankumantam willarispa hina.

Yanapaqniykuraykum yaqa 400 watukuqniykunamanqa sumaq cocktail nisqata haywariyku, hinallataq  Grünenthal llaqtamanta tusuqkunapas tusunku takinku ima.

Chay ruwayqa Alemaniamanta Viceministro de Economía, Energía y Tecnología Dr. Bernd Pfaffenbach sutichakuqwanmi yupakuran.

Kikin pachapiqa, Memoria Especial nisqatam 40 watanmantaqa ruwakun, chaypiqa Cámara Alemanap tawa chunka watantin llamk'asqanmanta ruwasqanmanta huch'uy willariyta rikuchin.

Kay willayqa, masiykuna wayqiykuna rikchaynintin yapapasqawan, llapan ruwaykuna ruwasqaykuwan, ch'usasqaykuwan, qhatunakuna watukusqaykuwan yapasqaqa, ima huñuyniyku puriykachasqantam qhawachiwanchik.

Kay llapankunaqa kusisqa hina qhipataqa qhawachiwanchik hinallataq hamuq pachakunapi ima atipay hamuqkunatapas kallpachasqa hinam suyachiwanchik.

Made in Germany nisqamanta

2009 watantin Cámara Alemanaqa chaninchasqa ruwasqapim sunquntaqa churan.

Chaynam "Made in Germany" utaq huch'uy sutiyuq MiG revistaykuqa, Perú suyupi Boliviapi kaq Cámaras Alemanaskunawan kuskam qillqachikun, kayqa anti qhatukuna yaqa kikin kaptinkurayku chaynaqa karan.

Watantin chaninchasqa rimaykunaqa kaykunam karan:

Challwa hap'iymanta (Qhapaqraymi-Pawkarwaray qillqapi), Unumantawan kaymanta ima kaqkunamantawan (Ayriway-Intiraymi qillqapi) hinallataq Mikuna ruwaymanta (Antasitwa-Tarpuyqallariy qillqapi).

Yachakusqa hinaqa, tawa qhipa qillqasqaykuqa Edición Especial nispa sutichakuspa Alemaniata yupaychan, kayqa Unificación Alemana p'unchaw qhawarispam Kantaran killa kachkaptin 3 p'unchawpi yuyarikun.

Kay wataqa ancha chaniyuqmi karan, Alemaniaqa iskay hatun yuyaynintam yuyarin, huktaq Republica Federal de Alemania suqta chunka wata paqarisqantam hukpitaq Muro iskay chunka wataña urmarisqantapas.

Wakmantataq Edición Especial nisqaykuqa peruano-alemana empresa ruwaqkunatam huñurichin, kaykunaqa manam haywarisqankuta nitaq mirachisqankullatachu munapachinku, astawanmi Alemaniatam chay fiestas patrias nisqanrayku napayukunku.

Perú suyupi Embajada Alemanap yanapasqanwanraykum revistaykuqa Qantaray killapi kikin raymichakuq 3 p'unchawpim rak'ipakun.

Hinallataq, ñawpaqkunamanta aswan yapapasqa qillqakunawan kaspam, mañakuqkunaqa achkhayarinku.

Qillqaqkuna allichaqkuna allin ruwasqankuqa chaninchasqa MiG sutichasqapim qhawarikun.

Hinallataq, masiykuna wayqiykuna may prensa willakuynin, qillqa willakuqkuna, munapachiq willakuykuna hinallataq wakin akllaysisqakunaqa, allintam yanaparinku kay MiG chaniyuq hina haywarikunanpaqqa.

¡Llapanku imaynapas 2009 watapi yanapawasqankumanqa hatun añanchakuytam haywariyku!

Ruwaykuna

2009 watantinqa, Cámara Alemanaqa yaqa 50 ruwaykunatam apachin.

Qhatuchay huñunakuypi, ñataq mate upyaypi, qhatuchay mikunaypi, rimariykunapi, hatun rimanakuypi utaq riqsipakunapaq cocktail nisqakuna upyaypipas imaymana rimakuymi hatarin, hinam kayqa allintam masikunataqa tupachin hinallataq allin willakuykunatapas haywarinmi.

Munasqa watukuqniyku wakin rimasqankuqa kaykunam kanku:

"Unupi mirachinapaq qullchichay" (Eco.Elena Conterno, Mirachinamanta Ministra); "Muchuy pachapi llallipay - RSE qullqichay muyuq hinata hap'inapaq" (Dr. Antonio Brack, Pachamanta Ministro); "Perú suyuwan Unión Europeawan TLC puriyninku" (Eduardo Brandes, Acuerdo Bilateral nisqamanta UE nisqawan rimariq umalli, hinallataq Francisco Acosta, Unión Europea nisqamanta Consejero Económico nisqa); "Gobierno Peruano Muchuy Pacha thaniyachiymanta aypanakuna mana aypanakunawan ima" (Eco.Luís Carranza Ugarte, Ministro de Economía y Finanzas).

Perú suyupi hina intimanta ancha radiacion nisqayuq suyukunaqa allinmi kanku centrales termosolares (CSP) nisqantin electricidadta yurichinankupaqqa.

Chayraykum Berlinpi wasiyuq Cámara Alemanatam Renewables Academy (RENAC) nisqaqa  akllarin, chayqa "Centrales termosolares - una perspectiva para Perú" sutichakuq seminariota ruwarinanpaqmi akllan.

Kay seminarioqa 27 p'unchawmanta 29 p'unchawkaman Ayriway killapi apakun, kayqa iskay mit'apim t'aqakun:

Hukqa ima yuyaykuna kamachiqkunaman hinallataq ima mirachiqkunamanpas, hukaqtaq kikin llaqtapi wakichinakuna wiñarichiqkunamanmi.

Programa TREE (Transfer Renewable Energy & Efficiency) nisqamantam seminarioqa, RENAC nisqataq paqarichin purichin ima, hinallataq kaykunam Protección del Clima del Ministerio Federal de Medio Ambiente nisqa, Protección de la Naturaleza y Seguridad de los Reactores (BMU) nisqapaq qullqichasqankunawanmi yanapakun.

Unión Europeamanta umachaqkuna yanapasqanwan PromPerúwan kuska Promo UE sutichakuq rimarikuy ruwasqankupim Cámara Alemanaqa puriykacharan, kayraykutaq Limap hawaykunapi empresakuna llikachikuqkunamanqa chayayta atiyku.

Cámara Alemanaqa, llapay haywarisqantaqa Piurapi, Chiclayopi, Tarapotopi hinallataq Arequipapipas haywariytaqa atirun.

Cámara Alemanap imay ruwaykuna apakusqanpi llapan empresakuna chaypi riqsipachikusqankutam añanchakuykun.

Yanapaywanqa, allin chaniyuq haywariykunatam runa llaqtamanqa quykuman, hina aswantataq masichaqniykunamapas.

Llapan suyukunamanta rimanakuy